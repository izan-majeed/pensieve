[
  {
    "verse_id": 1,
    "translation": "یِم  گے  تِم  حروفِ  مقطعات  یِمن  ہُند  معنی  زانہِ  پانہٕ  خدا،  یِم  چھِ  قرانِ  مجیدٕکۍ  آیات۔  بیٚیہِ  یہِ  تۅہیہِ  کُن  نٲزِل  آو  کرنہٕ  تُہٕندِ  س  پروردِگارٕ  سٕندِ  طرفہٕ  تہِ  چُھ  بالکل  پوٚز۔  تہِ  اوس  منگان  کہِ  سارنٕے  لوٗکن  ہٕنز  گژھہِ  تتھ  پژھ  کرٕنۍ،  مگر  وارِیاہ  لوٗکھ  چھِنہٕ  تتھ  پژھ  کران  یِمن  شیطانن  وتھ  راوٕ  رٲو۔"
  },
  {
    "verse_id": 2,
    "translation": "خدا  گوٚو  سُے  قدرت  وول  ییٚمۍ  آسمان  بُلند  کوٚر  تھمو  ورٲے۔  وُچھان  چُھوکھ  توٚہۍ  تِم  آسمان  تِتھے  پٲٹھۍ،  توپتہٕ  سپُد  مستوی  عرشس  پٮ۪ٹھ۔  تِتھہ  پٲٹھۍ  یِتھہٕ  پٲٹھۍ  تِہٕندِس  شانس  شوبہِ،  بیٚیہِ  کٔرِن  آسمان  تہٕ  زوٗن  مسخر  تہٕ  رام،  پرتھ  اکھاہ  چُھ  یِمو  دۅیو  أندرٕ  پکان  پننِس  پننِس  مدارس  پٮ۪ٹھ  مُقرر  وقتس  اندر۔  چنانچہِ  آفتاب  چھُ  أکِس  ؤریس  پنُن  مدار  طے  کران۔  زوٗن  چھےٚ  أکِس  ریٚتس  طے  کران،  سُے  چُھ  تِمن  سارنٕے  کامین  ہُند  تدبیر  کران  یِمہٕ  عالمس  اندر  واقع  سپدان  چھےٚ۔  سُے  چُھ  بتفصیل  تکوینی  تہٕ  تشریعی  دلیلٕہ  صاف  صاف  بیان  کران،  یُتھ  توٚہۍ  قیامت  کہ  دۅہ  پننِس  پروردِگارس  سٍتۍ  مُلاقتُک  تہٕ  تس  نِشہِ  حٲضر  سپد  نُک  یقین  کٔرِو۔"
  },
  {
    "verse_id": 3,
    "translation": "بیٚیہِ  گوٚو خدا  سُے  ییٚمۍ  زمین  وہر  وو  آبس  پٮ۪ٹھ۔  بیٚیہِ  کٔرِن  تتھ  منٛزپٲدٕ  کۅہ  ناوِ  ہٕندۍ  لنگر  ہِی  یُتھ  سُہ  آبس  پٮ۪ٹھ  قرار  کرِ۔  بیٚیہِ  پھِر  ویٚن  تتھ  زمینس  اندر  جۅیہِ  تہٕ  دریاو،  بیٚیہِ  کوٚرُن  پرتھ  میٚوُک  اتھ  منٛز  زٍز  قسٕم  جورٕ  جورٕ،  مۅدُر  تہٕ  ژوٚک،  ٹٚیوٹھ  تہٕ  میوٗٹھ۔  اکھ  اکہِ  رنگہٕ  بیاکھ  بیٚیہِ  رنگہٕ۔  اکھ  ژھوٚٹ  بیاکھ  زیوٗٹھ۔  اکھ  رود  بیاکھ  ڈُلُم،  سُے  چُھ  رٲژ  ہٕنزِ  تاریکی  سٍتۍ  دُہُک  گاش  ولان  تہٕ  پوشیدٕہ  تھاوان،  بیشک  اتھ  منٛز  چھےٚ  وارِیاہ  دلیلٕہ  خداے  سٕندِ  وحدانیتٕ  چہِ  فِکر  کروٕنین  ہٕندِ  خٲطرٕ۔  یِتھے  پٲٹھۍ  چھےٚ  بیٚیہِ  دلیلہٕ  خداے  سٕندِ  وحدانیت  چہِ۔"
  },
  {
    "verse_id": 4,
    "translation": "بیٚیہِ  چھِ  زمینس  منٛز  زمینٕکۍ  وارِیاہ  ٹُکرٕ،  قطعہ،  نکھہٕ  نکھہٕ،  یِم  باوجود  نکھتلہٕ  آسنٕکہِ  بیٚون  بیٚون  تٲثیر  تھاوان  چھِ،  بیٚیہِ  چھِ  دچھہِ  باغ،  بیٚیہِ  چھِ  مُختلف  کھاہ  یعنی  زرعی  زمین،  بیٚیہِ  چھِ  کھزٕر  کُلۍ،  دُشاخل  بیٚیہِ  اُک  شاخل،  یِمنٕے  چُھ  سگ  یِوان  دِنہٕ  اکی  آبہٕ  سٍتۍ،  باوجودآں  چھِ  فضیلت  دِوان  أسۍ  أڈین  أڈین  پٮ۪ٹھ  میوَن  اندر  ﴿یعنی  زمین  کُنُے،  آب  کُنُے،  مگر  میٚوٕہ  تہٕ  پھل  بیٚون  بیٚون﴾،  پٔزۍ  پٲٹھۍ  اتھ  اندر  چھےٚ  بجہِ  بجہِ  دلیلہٕ  خداے  سٕندِس  کُن  آسنس  پٮ۪ٹھ  عٲقٕل  تہٕ  سمٕجھدار  لوٗکن  ہٕندِ  خٲطرٕ۔"
  },
  {
    "verse_id": 5,
    "translation": "بیٚیہِ  ہرگاہ  توٚہۍ  کُنہِ  کتھہِ  پٮ۪ٹھ  تعجُب  کٔرِو  تیٚلہِ  چھےٚ  تعجبس  لایق  کٲفرن  ہٕنز  یہِ  کتھ  کہِ  کیاہ  سنا  ییٚلہِ  اسہِ  میٚژ  گٲمٕژ  آسہِ  توپتہٕ  یِموٕہ  أسۍ  دُبارٕہ  بیٚیہِ  پٲدٕکرنہٕ  قیامت  کہ  دۅہ۔  تعجُبس  لایق  چھٚے  یہِ  کتھ  امی  کہِ  یِمن  احمقن  چُھنہٕ  تران  فِکرِ  کہِ  ییٚمۍ  ذاتِ  پاکن  سٲرِی  مخلوق  کٔرۍ  پٲدٕ  کٔرِن  گۅڈٕنۍ۔  تٔمِس  نِش  کیاہ  عجٲیب  چُھ  دُبارٕہ  بیٚیہِ  تِم  پٲدٕ  کرٕنۍ،  یِم  لوٗکھ  چھِ  تِمے  یِمو  انکار  کوٚر  پننِس  پروردِگارس  سٕندِس  دُبارٕہ  زِندٕہ  کرنس  پٮ۪ٹھ  قدرت  وول  آسنس  انکار،  یِمنٕے  لوٗکن  ہٕنزن  گردنن  منٛز  آسہِ  نٲلۍ  جہنمُک  طوق،  یِمے  لوٗکھ  چھِ  نارس  منٛز  واتن  وٲلۍ۔  تتھ  منٛز  چُھکھ  روزُن  ہمیشہ۔"
  },
  {
    "verse_id": 6,
    "translation": "بیٚیہِ  چھِ  یِم  کٲفر  تۅہیہِ  نِشہِ  بانٛبٕر  کران  عذاب  کِس  واتہٕ  نس  اندر۔  عافیتُک  معیاد  ختم  گژھنہٕ  برونٹھٕے  چھِ  تِم  مُصیبتُک  تہٕ  عذابُک  مُطالبہٕ  کران،  حالانکہِ  یِمن  بروںٹھ  چھِ  کٲفرن  تہٕ  نافرمانن  پٮ۪ٹھ  عذابٕکۍ  واقعات  گُذریمٕتۍ۔  یِمن  پٮ۪ٹھ  عذاب  نٲزِل  کرُن  کۅسہٕ  بٔڈکتھ  چھےٚ،  مگر  کتھ  چھےٚ  یِژٕے  کہِ  تُہٕندِس  پروردِگارٕ  سُند  شانِ  حلمِ  وعفُو  چُھنہٕ  پرتھ  لۅکٹِس  بٔڈِس  گُنہس  گرفتار  کرُن  یژھان۔  سُہ  چُھ  لوٗکن  ہُند  ظلم  و  ستم  وُچھان  توپتہٕ  چُھ  درگُذر  کران،  بیٚیہِ  چھےٚ  یہِ  کتھ  کہِ  تُہُند  پروردِگار  چُھ  سخت  عذاب  کروُن  یقیناً۔  یعنی  اللہ  تعالیٰ  ہس  منٛز  چھِ  دۅشوے  صفت  مگر  پرتھ  صفت  کہِ  ظہورٕ  خٲطرٕ  چھِ  شرط  تہٕ  اسباب۔"
  },
  {
    "verse_id": 7,
    "translation": "بیٚیہِ  چھِ  ونان  یِم  کٲفر  کیازِ  چُھنہٕ  أمِس  پیغمبرس  پٮ۪ٹھ  کانہہ  خاص  معجزاہ  ﴿یُس  أسۍ  ژھانڈان  چھِ﴾  نٲزِل  سپدان  أمۍ  سٕندِس  پروردِگارٕ  سٕندِ  طرفہٕ،  توٚہۍ  نہ  حض  چھِونہٕ  مگر  بیم  کرٕ  وٕںۍ،  بیٚیہِ  چِھو  توٚہۍ  وتھ  ہاوان۔  یِتھ  پٲٹھۍ  پرتھ  قومہٕ  خٲطرٕ  اکھ  اکھ  وتھ  ہاوٕوُناہ  گُذریومُت  چُھ۔  تۅہیہِ  چُھنہٕ  امیُک  اختیار  کہِ  توٚہۍ  کیا  ہٲوِو  تِمن  سُہ  معجزٕہ  یُس  تِم  طلب  کرن۔"
  },
  {
    "verse_id": 8,
    "translation": "اللہ  تعالیٰ  چُھ  زانان  تہِ  سورُے  یہِ  تُلان  چھےٚ  پننہِ  یٔڈمنٛز  پرتھ  زنانہٕ،  کوٗر  چھا  کِنہٕ  نیٚچو۔  پوٗرٕ  چھا  کِنہٕ  اوٚڈُے۔  بیٚیہٕ  چُھ  زانان  بچہِ  دانہِ  ہُند  ژھۅٹُن  تہٕ  زیٹھُن،  ژمُن  تہٕ  مُژرنہٕ  یُن۔  یعنی  کم  سپدُن  تہٕ  زیادٕہ  سپدُن،  پرتھ  چیزاہ  چُھ  تس  نِشہِ  خاص  اندازٕہ  موجوب  مُقرر  کرنہٕ  آمُت۔"
  },
  {
    "verse_id": 9,
    "translation": "سُہ  چُھ  پرتھ  پوشیدٕہ  چیز  تہٕ  نوٚن  چیز  زانہٕ  وُن۔  سُے  چُھ  بوٚڈ  تہٕ  تھوٚد۔"
  },
  {
    "verse_id": 10,
    "translation": "برابر  چُھ  خداے  سٕندِس  علمس  اندر  سُہ  شخص  یُس  لۅتہِ  کتھہٕ  کرِ  بیٚیہِ  سُہ  شخص  یُس  بڈِ  کتھہٕ  کرِ۔  بیٚیہِ  سُہ  شخص  یُس  رٲژ  ہٕنزِ  انہِ  گٹہِ  منٛز  کھٔٹِتھ  روزِ  بیٚیہِ  سُہ  شخص  یُس  دۅہلِہ  نٔنۍ  پٲٹھۍ  کامہِ  کران  آسہِ،  اورٕ  یور  پھیران  آسہِ۔  یِتھہٕ  پٲٹھۍ  سُہ  پرتھ  أکِس  زانان  چُھ  تِتھے  پٲٹھۍ  چُھ  پرتھ  أکۍ  سٕنٛز  حفاظت  کران۔"
  },
  {
    "verse_id": 11,
    "translation": "پرتھ  انسان  سٕندِ  حفاظت  خٲطرٕ  چھِ  تٔمۍ  تھٲوِمٕتۍ  تہٕ  مُقرر  کٔرِمٕتۍ  کینہہ  مَلک  یِم  اکھ  أکِس  پتہٕ  کامہِ  پٮ۪ٹھ  یِوان  چھِ  تہٕ  گژھان  چھِ،  تِمے  چھِ  روزان  أمِس  انسانس  برونٹھ  کنہِ  تہِ،  تٔھرکنہِ  تہِ۔  رٲچھ  تہٕ  حفاظت  چھِ  أمِس  انسانس  کران  واریاہَو  بلایو  نِشِہ  خداےسٕندِ  حُکمہٕ  سٍتۍ۔  امہِ  سٍتۍ  گژِھہ  نہٕ  زانُن  کہِ  ییٚلہِ  ملٲیک  چھِ  پرتھ  أکِس  حفاظت  تہٕ  رٲچھ  کران  لہٰذا  یہِ  خۅش  کرِ  تہِ  تہِ  کٔرِو،  کفر  ومعصیت  تہٕ  نافرمٲنی  کٔرِو،  کیاہ  پرواہ  چُھ،  ملٲیک  چھِ  رٲچھ۔  یہِ  خیال  کرُن  چُھ  محض  لغو۔  کیازِ  اللہ  تعالیٰ  اگر  چہِ  سُہ  چُھنہٕ  ابتداً  کٲنسہِ  عذابس  گرفتار  کران  چِنانچہِ  فرماوان  چُھ،  پٔزۍ  پٲٹھۍ  اللہ  تعالیٰ  چُھنہٕ  بدلاوان  کُنہِ  قوم  کِس  رٕتِس  حالس  صلٲحیتس  یوٚتانۍ  نہٕ  تِم  پانے  بدلاوان  چھِ  رٕتِس  حالس  تہٕ  صلٲحیتس  نافرمٲنیو  سٍتۍ  ییٚلہِ  تِم  پننِس  صلٲحیتس  منٛز  خلل  تراوان  چھِ۔  اللہ  تعالیٰ  چُھ  تِہٕندِ  خٲطرٕ  عذاب  تہٕ  مصیبت  تجویز  فرماوان،  بیٚیہِ  ییٚلہِ  اللہ  تعالیٰ  یژھان  چُھ  کُنہِ  قومہٕ  خٲطرٕ  عذاب  تہٕ  مُصیبت،  ادٕہ  چُھنہٕ  تتھ  عذابس  تہٕ  مُصیبتس  کانہہ  چیزاہ  دفع  تہٕ  دور  ہیٚکان  کٔرِتھ،  سُہ  چُھ  ضرور  واقع  سپدان،  بیٚیہِ  چُھنہٕ  تِمن  لوٗکن  تمہِ  وقتہٕ  کانہہ  اکھاہ  مددگار  ہیٚکان  سپدِتھ  تس  ورٲے  حتیٰ  کہِ  تِم  ملٲیک  تہِ  چھِنہٕ  ہیٚکان  حفاظت  تہٕ  مدد  کٔرِتھ۔"
  },
  {
    "verse_id": 12,
    "translation": "سُہ  پروردِگار  گو  سُے  یُس  تۅہیہِ  بٲرشہِ  ہٕندِ  وقتہٕ  ہاوان  چُھ  وُزٕ  ملہٕ  نپہٕ  نپہٕ  کروٕنہِ  یتھ  اندر  تمہِ  کہِ  پتھر  پیٚنُک  خوف  تہِ  آسان  چُھ  تہٕ  تمہِ  منٚزٕ  بٲرِش  تہٕ  روٗد  پیٚنٕچ  امید  تہِ  آسان  چھےٚ،  بیٚیہِ  چُھ  سُے  پٲدٕ  کران  تتھ  اوٚبرس  یُس  روٗدٕ  سٍتۍ  گۅبیومُت  چُھ  آسان۔"
  },
  {
    "verse_id": 13,
    "translation": "بیٚیہِ  چھےٚ  گگرایہِ  تسبیح  پران  تِہٕندِس  حمدس  سٍتۍ  مِلوِتھ  تسٕنٛز  پٲکی  بیان  کران  تِہٕندۍ  تعریف  کران  بیٚیہِ  چھِ  ملٲیک  تہِ  تسبیح  تہٕ  حمُد  پران  تس  پروردِگارٕ  سٕندِ  خوفہٕ۔  بیٚیہِ  چُھ  سُے  ترٹہٕ  تراوان،  سۅے  ترٹھ  چھُ  واتناوان  تس  پٮ۪ٹھ  یسُند  سُہ  یژھان  چُھ،  یِم  کٲفر  تہٕ  مُنکِر  چھِ  بحث  ہیٚوان  کرُن  تۅہیہِ  سٍتۍ  یا  رسول  اللہؐ  تس  خداے  سٕندِس  حقس  اندر  یُس  عظیم  الشان  چُھ،  بیٚیہِ  چُھ  سخت  رٹن  وول۔  تس  پزِ  کھوژُن  مگر  یِم  چھِنہٕ  تس  کُنہِ  قسمہٕ  کھوژان  تس  چھِ  شریک  ٹھہراوان۔  بیٚیہِ  چُھ  سُہ  بندن  ہٕندِس  منگنس  اِجابت  تہِ  کران۔"
  },
  {
    "verse_id": 14,
    "translation": "تس  شوٗبہِ  پٔزۍ  پٲٹھۍ  ناد  تہٕ  آلو  دیُن  حاجت  کہِ  وقتہٕ  تِکیازِ  اِجابت  کرنٕچ  قدرت  چھےٚ  تٔسۍ  یٲژ،  یِم  لوٗکھ  تس  ورٲے  بیٚین  بٲطِل  معبودن  آلو  دِوان  چھِ،  تِم  چھِنہٕ  تِہٕندِس  منگنس  کُنہِ  قسمہٕ  اِجابت  کران  کُنہِ  چیزٕ  سٍتۍ،  مگر  تِتھے  پٲٹھۍ  یِتھہٕ  پٲٹھۍ  کانہہ  شخصاہ  دورِآبس  کُن  اتھہٕ  زٕہ  وَہرٲوِتھ،  خیال  کرِ  سُہ  آب  گژھیم  پانے  ٲسس  منٛز  واتُن۔  حالانکہ  سُہ  آب  ہیٚکہِ  نہٕ  پانے  أمۍ  سٕندِ  دوٗرِ  اَتھہٕ  زٕہ  مُژرٲونہٕ  سٍتۍ  أمۍ  سٕندِس  ٲسس  منٛز  وٲتِتھ۔  یہے  چھےٚ  مِثال  تِمن  لوٗکن  ہٕنٛز  یِم  معبودِ  برحقس  ورٲے  بیین  معبودن  منگان  چھِ۔  منگُن  تہٕ  آلو  دیُن  شوٗبہِ  تس  یُس  پرتھ  قسمہٕ  نفع  وضررُک  مٲلِک  چُھ۔  یُس  پانہٕ  عٲجِز  تہٕ  محتاج  آسہِ،  تس  آلو  دِنس  منٛز  کیاہ  فٲیدٕہ  چُھ۔  کٲفرن  ہُند  منگُن  چُھنہٕ  مگر  بے  اثر  تہٕ  بے  فٲیدٕہ۔"
  },
  {
    "verse_id": 15,
    "translation": "بیٚیہِ  چُھ  معبودِ  برحق  سٕے  تِم  سٲرِی  نمان  تہٕ  سجدٕہ  کران  یِم  آسمانن  تہٕ  زمینن  اندر  چھِ۔  بعض  مخلوق  خوشی  سٍتۍ،  بعض  مجبور  سپدِتھ۔  بیٚیہِ  چُھ  تِہُند  سایہِ  تہِ  تس  نمان  صُبحس  تہٕ  شامس۔"
  },
  {
    "verse_id": 16,
    "translation": "توٚہۍ  پرژھیوٗکھ  آسمانن  ہُند  تہٕ  زمینُک  ربّ  کُس  چُھ،  تِم  ہے  جواب  وننس  اندر  ژیر  کرن،  توٚہۍ  فرمٲوِیوکھ  یورے  اللہ  تعالیٰ  ہٕے  چُھ  تِمن  ہُند  ربّ  تہٕ  مٲلِک،  فرمٲوِیوکھ  کیاہ  یِمہٕ  توحیدٕ  چہِ  دلیلہٕ  بوٗزِتھ  بنٲوِیوٗکھہٕ  تۅہیہِ  تس  ورٲے  پنٕنۍ  دوست  تہٕ  مددگار  تِم  معبود،  تِمے  یِمن  نہٕ  اختیارتہٕ  طاقت  چُھ  پننین  پانن  ہٕندِ  خٲطرٕکُنہِ  نفعک  تہٕ  کُنہِ  ضررُک،  بیٚین  نفع  تہٕ  ضرر  واتناونٕچ  چھَنہٕ  کتھٕے،  پرژھیوٗکھ  گاشدار  تہٕ  اوٚن  چھا  برابرٕے،  بیٚیہِ  چھا  گٹہٕ  تہٕ  گاش  برابرٕے  یعنی  موحِدس  تہٕ  مُشرِکس  منٛز  چھےٚ  تیٖژ  فرق  ییٖژ  گاشدارس  تہٕ  أنِس  منٛز  چھےٚ۔  یِتھے  پٲٹھۍ  چھےٚ  توحیدس  تہٕ  شِرکس  منٛز  تیٖژ  فرق  ییٖژ  گٹہِ  تہٕ  گاشس  منٛز  چھےٚ۔  کِنہٕ  یِمو  ٹھہرٲوۍ  خدایس  تِم  شریک  یِمو  خداے  سٕندِی  پٲٹھۍ  مخلوق  پٲدٕ  کٔرِمٕتۍ  چھِ۔  توپتہٕ  آیہِ  نہٕ  یِمن  کانہہ  فرق  بوزنہٕ  خداے  سٕندین  مخلو  قاتن  منٛز  تہٕ  تِہٕند  ین  مخلوقاتن  منٛز،  توٚہۍ  فرمٲوِیوکھ  اللہ  تعالیٰ  ہٕے  چُھ  پرتھ  چیزُک  پٲدٕ  کروُن۔  مخلوقات  چھِ  سٲرِی  تِہٕندِی  یٲتۍ  بیٚیہِ  چُھ  سُہ  کُنُے  ذات  کِنۍ  تہٕ  صفاتو  کِنۍ۔  سارِنٕے  مخلوقاتن  پٮ۪ٹھ  چُھ  غٲلِب  أمِچ  مِثال۔"
  },
  {
    "verse_id": 17,
    "translation": "اللہ  تعالیٰ  ہن  ترووآسمان  کہِ  طرفہٕ  روٗداہ،  یۅہے  روٗد  پوٚک  نالیٚو  مٔنٛزۍ  پننہِ  پننہِ  اندازٕہ  موجوب۔  یعنی  بڈِ  نالہٕ  مٔنٛزۍ  زیادٕہ  تہٕ  لۅکٹہِ  نالہٕ  مٔنزۍ  کم،  پس  تُل  أمۍ  روٗدٕو  وںۍ  پانس  پٮ۪ٹھ  پوٚس  یتھ  سٍتۍ  ژھوٹھ  تہٕ  لژھ  ٲس۔  بیاکھ  مِثال،  بیٚیہِ  چُھ  وۅتھان  تِمو  چیزو  أندرٕ  یِم  چیز  یِم  نارس  پٮ۪ٹھ  گالان  چھِ  ﴿سۅن،  رۅپھ  تہٕ  ترام  ہِیوٗ﴾  گہنہٕ  زیور  یا  سامانہٕ  بناونہٕ  خٲطرٕ  پوٚساہ  تتھ  آب  کِس  پٔسِس  ہِیوٗ،  اللہ  تعالیٰ  چُھ  یِتھے  پٲٹھۍ  پزِچ  تہٕ  اپزِچ  مثال  بیان  فرماوان  یعنی  ایمانٕچ  تہٕ  کُفرٕچ  توحیدٕچ  تہٕ  شِرکٕچ  مثال  فرماوان،  توپتہٕ  یُس  پوٚس  چُھ  آسان  سہلابُک  یا  سۅنُک  تہٕ  رۅپُک  سُہ  چُھ  پانے  ہوٚکھِتھ  گژھان  توپتہٕ  چُھ  سُہ  ترٲوِتھ  یِوان  شیرنہٕ،  مگر  یُس  چیز  لوٗکن  کِیُت  مفید  چُھ  آسان  آب  یا  سۅن  تہٕ  رۅپھ  سُہ  چُھ  روزان  مو  جود  تہٕ  باقٕے  دنیاہس  اندر۔  یِتھے  پٲٹھۍ  چُھ  اَپُز  گلان،  پوٚز  چُھ  ظٲہر  تہٕ  نوٚن  نیران۔  اگر  چہِ  اپُز  دبٲوِتن  کینہہ  کالاہ  پٔزِس  مگر  پتو  لاکہِ  چُھ  پوٚزُے  پزان،  یِتھے  پٲٹھۍ  چُھ  اللہ  تعالیٰ  لوٗکن  کتھ  فِکرِ  تارنہٕ  خٲطرٕ  مثالہٕ  بیان  کران۔"
  },
  {
    "verse_id": 18,
    "translation": "یِمو  لوٗکو  خداے  سٕندۍ  احکام  مٲنۍ  توحید  وطاعت  اختیار  کرنہٕ  سٍتۍ،  تِہٕندِ  خٲطرٕ  چھےٚ  رٕژ  مٔزوٗرۍ۔  سۅ  رٕژ  مٔزوٗرۍ  گٔیہِ  جنت  تہٕ  جنتہٕ  چہِ  نعمژٕ،  بیٚیہِ  یِمو  لوٗکو  نہٕ  خداے  سٕندِ  احکام  مٲنۍ  کُفرو  معصیتس  پٮ۪ٹھ  قٲیم  روزنہٕ  سٍتۍ۔  تِہٕندِ  خٲطرٕ  چُھ  جہنمُک  عذاب،  ہرگاہ  تِمن  نِشہِ  تہِ  سورُے  مال  آسہِ  یہِ  سٲرسٕے  زمینس  منٛز  چُھ،  بیٚیہِ  تتھ  سٍتۍ  بیٚیہِ  تیوٗت  مال،  ضروٗر  دِہن  بدلہٕ  تمہِ  عذاب  نِشہِ  مۅکلنہٕ  خٲطرٕ،  تِمنٕے  لوٗکن  ہٕندِ  خٲطرٕ  چُھ  یچھ  حساب،  بیٚیہِ  چھےٚ  تہٕنزٕے  جاے  نارِ  جہنم۔  کٲژاہ  یچھ  جایا  چھےٚ  سۅ۔"
  },
  {
    "verse_id": 19,
    "translation": "آیا  سُہ  شخص  یُس  زانان  چُھ  یہِ  کینژھاہ  تۅہیہِ  پٮ۪ٹھ  نٲزِل  آو  کرنہٕ  تُہٕندِس  پروردِگار  سٕندِ  طرفہٕ  تہِ  چُھ  سورُے  حق  تہٕ  پوٚز۔  سُہ  چھا  تس  شخصس  ہِیو  یُس  اوٚن  آسہِ،  ہرگِز  یہِ  چھےٚ  مِثال  باایمانس  تہٕ  کٲفرٕ  سٕنٛز،  نصیحت  چھِنہٕ  رٹان  مگر  عقلہِ  وٲلۍ۔"
  },
  {
    "verse_id": 20,
    "translation": "عقلہِ  وٲلۍ  گٔے  تِمے  یِم  پوٗرٕ  چھِ  کران  خداے  سٕندِس  عہدس  بیٚیہِ  چھِنہٕ  پُھٹراوان  تتھ  عہدس  نافرمٲنِیو  سٍتۍ۔"
  },
  {
    "verse_id": 21,
    "translation": "بیٚیہِ  گٔےعقلہِ  وٲلۍ  تِمے  لوٗکھ  یِم  مِلناوان  چھِ  تِمن  حُکمن  یِمن  ہٕندِ  مِلناونُک  حُکم  کوٚر  اللہ  تعالیٰ  ہن  یعنی  صلہ  رحم،  بیٚیہِ  یِم  کھوژان  چھِ  پننِس  خدایس  بیٚیہِ  چھِ  سخت  عذابُک  اندیشہ  کران۔"
  },
  {
    "verse_id": 22,
    "translation": "بیٚیہِ  یِمو  صبر  کوٚر  فرماں بردٲری  پٮ۪ٹھ  بیٚیہِ  مُصیبتن  تہٕ  بلاین  پٮ۪ٹھ۔  بیٚیہِ  گنا  ہو  نِشہِ  پتھ  روزنس  پٮ۪ٹھ  پننِس  پروردِگارٕ  سُند  رضا  حٲصل  کرنہٕ  خٲطرٕ،  بیٚیہِ  تھٲوٕکھ  نٮ۪ماز  برپا،  بیٚیہِ  کوٚرُکھ  خرٕچ  تمہِ  مالہٕ  منٛزٕ  یُس  اَسِی  عطا  کوٚرُکھ،  پوٗشیدٕہ  پٲٹھۍ  تہٕ  نٔنۍ  پٲٹھۍ،  بیٚیہِ  چھِ  دور  کران  نیکیو  سٍتۍ  بٔدیہِ،  کانٛہہ  ہے تِمن  نسبت  بدی  کرِ  تِم  چھِ  تس  نسبت  نیکی  کران،  تِمںٕے لوٗکن  ہٕندٕ  خٲطرٕ  چُھ  رُت  انجام  ٲخرت  کِس  گرس  اندر،  سُہ  رُت  انجام  گووٚ۔"
  },
  {
    "verse_id": 23,
    "translation": "تِمے  جنت  یتھ  منٛز  تِمن  واتُن  چُھ  تہٕ  روزُن  چُھ،  بیٚیہِ  تِہٕندین  مالین،  بٕڈۍ  ببن  بیٚیہِ  تِہٕندین  جورن  یعنی  مردن  زنانہٕ،  زنانن  خاوند۔  بیٚیہِ  تٕہٕندین  شرین  مُرین  یِمن  جنتس  واتںٕچ  صلٲحیت  تہٕ  قٲبلیت  آسہِ  یعنی  یِم  باایمان  آسن  تِم  تہِ  واتن  جنتس  تِہٕندِ  برکتہٕ  تتھ  درجس  منٛز  یتھ  منٛز  تِم  آسن،  بیٚیہِ  آسن  ملٲیک  اژان  تِمن  نِشہِ  پرتھ  دروازٕہ  کِنۍ  ونان  آسنکھ۔"
  },
  {
    "verse_id": 24,
    "translation": "اے  جنتیو  سلام  بوزِو۔  یہِ  بٔڈ  مزوٗرۍ  بنے  یہِ  تۅہیہِ  صبرٕ  کہِ  برکتہٕ۔  توٚہۍ  کیاہ  رودِو  دینِ  حقس  پٮ۪ٹھ  مضبوط۔  پس  کیاہ  رُت  چُھ  سُہ  مُقام  یُس  تۅہیہِ  حٲصِل  سپُد۔"
  },
  {
    "verse_id": 25,
    "translation": "وۅنۍ  گٔے  تِم  لوٗکھ  یِم  پُھٹراوان  چھِ  خداے  سُند  عہد  تمکہِ  مضبوط  تہٕ  محکم  کرنہٕ  پتہٕ،  بیٚیہِ  چھِ  ژٹان  تِم  چیز  یِمن  ہٕندِ  مِلناونُک  اللہ  تعالیٰ  ہن  حُکم  کوٚرمُت  اوس  یعنی  آشنٲیی،  بیٚیہِ  چھِ  دنیاہس  منٛز  فساد  تُلان  کُفرٕ  تہٕ  نافرمٲنی  سٍتۍ،  تِمے  لوٗکھ  کیاہ  گٔے  یِہٕندِ  خٲطرٕ  لعنت  چھےٚ۔  سۅ  گٔیہِ  خداے  سٕنٛزِ  رحمتہٕ  نِشہِ  دوٗری،  بیٚیہِ  چُھ  تِہٕندِی  خٲطرٕ  یچھ  گرٕ  سُہ  گو  نارِ  جہنم۔  کٲفرن  ہٕنٛز  ظٲہری  دولت  و  ثروت  وُچھِتھ  گژِھنہٕ  یہِ  دوکھہٕ  لگُن  کہِ  یِم  لوٗکھ  ما  آسن  موردِرحمت  تِکیازِ  رزقٕچ  کیفیت  چھےٚ۔"
  },
  {
    "verse_id": 26,
    "translation": "اللہ  تعالیٰ  ہٕے  چُھ  رزِق  ہُرراون  یس  یژھان  چُھ  تہٕ  تس  بیٚیہِ  چُھ  سُے  رزقس  منٛز  تنگی  کران  یس  یژھان  چُھ  تہٕ  تس۔  یہِ  چُھنہٕ  رحمت  وغضبُک  معیار،  کٲفِر  چھِ  خۅش  سپدان  دُنیا  چہِ  زندگی  سٍتۍ۔  یہِ  تِہُند  خۅش  سپدُن  چُھ  فضول  کیازِ،  حالانکہِ  ٲخرتچہِ  زندگی  مقابلہٕ  چھَنہٕ  دنیا  ہٕچ  زندگی  مگر  حقیر  اکھ  چیزاہ  ییٚمہِ  سٍتۍ  تمتع  یِوان  چُھ  تُلنہٕ  کم  کینہہ  کالاہ۔"
  },
  {
    "verse_id": 27,
    "translation": "بیٚیہِ  چھِ  ونان  یِم  کٲفر  تُہٕندِس  نبوتس  پٮ۪ٹھ  اعتراض  کرنہٕ  خٲطرٕکہِ  کیازِ  آو  نہٕ  نٲزِل  کرنہٕ  حضرت  محمدسؐ  پٮ۪ٹھ  تیُتھ  کانہہ  معجزاہ  پننِس  پروردِگارٕ  سٕندِ  طرفہٕ  یُتھ  برونٹھمین  پیغمبرن  پٮ۪ٹھ  نٲزِل  سپدان  اوس۔  حضرتِ  موسیٰ  سُند  عصا  ہِیوٗ۔  حضرتِ  صالح  سٕنز  وونٹِںۍ  ہِش۔  توٚہۍ  فرمٲیوکھ  پٔزۍ  پٲٹھۍ  اللہ  تعالیٰ  چُھ  وتھ  راوٕ  راوان  یس  یژھان  چُھ  تس۔  بیٚیہِ  چُھ  سُے  وتھ  ہاوان  پانس  کُن  تس  یُس  ییہِ،  متوجہ  سپدِ  تس  کُن۔  بیٚیہِ  یُس  پزِ  وتہِ  ہُند  طٲلِب  آسہِ۔"
  },
  {
    "verse_id": 28,
    "translation": "یِمو  لوٗکو  ایمان  اوٚن۔  بیٚیہِ  چھِ  تِہِندۍ  دِل  قرار  رٹان  خداے  سٕندِ  یادٕ  سٍتۍ،  وارٕ  بوزِو  کہ  یادِ  خدا  کرنک  خٲصیت  چُھ  کہ  تمہِ  سٍتۍ  چُھ  باایمانن  ہٕندین  دِلن  قرار  تہٕ  سکون  حٲصِل  سپدان۔"
  },
  {
    "verse_id": 29,
    "translation": "یِمو  لوٗکو  ایمان  اوٚن  بیٚیہِ  کریٚکھ  رٕژٕ  عملٕہ  تِہٕندِ  خٲطرٕ  چُھ  دنیاہس  اندر  رُت  حال  بیٚیہِ  ٲخرتس  اندر  رُت  انجام۔  باعزت  واپسی۔"
  },
  {
    "verse_id": 30,
    "translation": "بیٚیہِ  یِتھہٕ  پٲٹھۍ  اسہِ  تۅہیہِ  برونٹھ  پیغمبر  سوٗزۍ  برونٹھمین  اُمتن  کُن  یِتھے  پٲٹھۍ  سوزِو  اسہِ  توٚہۍ  تہِ  یا  رسول  اللہؐ  أکِس  اُمتس  کُن  پیغمبر  ییٚمہِ  اُمتہٕ  برونٹھ  واریاہ  اُمژٕ  گُذریمژٕ  چھےٚ،  یُتھ  توٚہۍ  پٔرِو  تِمن  پٮ۪ٹھ  سۅ  کِتاب  یۅسہٕ  اسہِ  تۅہیہِ  کُن  بطریقِ  وحی  نٲزِل  کٔر۔  تِمن  پزِ  ہا  اتھ  بجہِ  نعمژِ  پٮ۪ٹھ  شُکر  دپُن۔  اتھ  نعمتس  قدٕر  زانٕنۍ،  مگر  یِم  چھِ  نا  سُپٲسی  تہٕ  کُفرانِ  نعمت  کران  رحمت  وٲلِس  خدایس،  توٚہۍ  فرمٲوِیوکھ  سُے  رحمت  وول  خدا  چُھ  میون  پروردِگار۔  کانہہ  معبوداہ  چُھنہٕ  تس  ورٲے۔  تس  پٮ۪ٹھ  کیاہ  کوٚر  مےٚ  اعتماد  تہٕ  توکل  بیٚیہِ  چُھس  بہٕ  تس  کُن  رجوع  کران۔  تس  نِشہِ  چُھ  مےٚ  واتُن۔"
  },
  {
    "verse_id": 31,
    "translation": "بیٚیہِ  ہرگاہ  کانہہ  قرآناہ  یعنی  کِتاباہ  آسہِ  ہا  ییٚمہِ  سٍتۍ  کۅہ  اکہ  جایہِ  پٮ۪ٹھ  بییِس  جایہِ  کُن  پکناونہٕ  یِہن  یا  ییٚمہِ  سٍتۍ  دور  دراز  وتھ  طے  کرنہٕ  ییہِ  ہا،  یا  ییٚمہِ  سٍتۍ  مۅردٕ  کتھ  یِہن  کرناونہٕ  یعنی  مۅردٕ  سپدٕہن  زِندٕہ  تمہِ  سٍتۍ  کیاہ  بنہِ  ہا۔  یِم  کٲفر  انہن  نہٕ  توتہٕ  ایمان  تِکیازِ  یِم  چیز  چھِنہٕ  موثر  حقیقی،  بلکہ  چُھ  سورُے  اختیار  خدایس  آتھہِ۔  سُہ  یس  ہدایت  کرِ  تس  بنہِ  ہدایت،  کیاہ  مایوس  تہٕ  نااُمید  سپدَنا  باایمان  یِمن  معجزٕہ  ژھانڈٕ  وٕنین  لوٗکن  ہٕندِ  ایمان  اننہٕ  نِشِہ۔  کیازِ  اللہ  تعالیٰ  اگر  یژھہِ  ہا  سُہ  کرِ  ہا  سارنٕے  لوٗکن  ہدایت  مگر  تٔمۍ  یۅژ  ھنہٕ  تہِ  بعض  حِکمتن  ہٕندِ  وجہہٕ۔  لہٰذا  بنہِ  تس  ہدایت  یسٕندِ  حقہٕ  سُہ  یژِھہ۔  معجزٕہ  وُچھتن  یا  متہٕ  وُچھتن۔  یسٕندِ  حقہٕ  سُہ  ہدایت  یژِھہ  نہٕ  تس  بنہِ  نہٕ  کینہہ  تہِ۔  معجزٕہ  وُچھتن  یا  متہٕ  وُچھتن،  ہمیشہٕ  روزِ  کٲفرن  تہٕ  مُنکِرن  کُفرٕ  تہٕ  نافر  مٲنی  سببہٕ  کانہہ  نتہٕ  کانہہ  مُصیبتھاہ  تہٕ  بلایاہ  واتان،  یا  واتیٚکھ  بلاے  گرن  نزدیک،  یوٚتانۍ  واتہِ  اللہ  تعالیٰ  سُند  وعدٕہ  یعنی  ٲخرتُک  عذاب  یُس  مرنہٕ  پتہٕ  شروع  سپدِ،  پٔزۍ  پٲٹھۍ  اللہ  تعالیٰ  چُھنہٕ  پننِس  وعدس  بدل  کران۔  لہٰذا  چُھ  تِمن  پٮ۪ٹھ  عذاب  یقینی۔  یِمن  لوٖکن  ہُند  انکار  یا  استہزا  تہٕ  ٹھٹھہٕ  یہِ  چُھنہٕ  توٚہی  سٍتۍ  مخصوص  بلکہ۔"
  },
  {
    "verse_id": 32,
    "translation": "پٔزۍ  پٲٹھۍ  ٹھٹھہٕ  آے  کرنہٕ  کٍتِہن  پیغمبرن  یِم  تۅہیہِ  برونٹھ  ٲسۍ  پس  ترٲوۍ  مےٚ  یلہٕ  کینہہ  کالاہ  تِم  ٹھٹھہٕ  کروٕن  کٲفر۔  تمہِ  پتہٕ  رٔٹۍ  مےٚ  تہٕ  کٔرِم  گرفتارِ  عذاب،  پس  چُھو  تۅہیہِ  معلومٕے  میون  سزا  کیُتھ  اوس  تِمن  نسبت۔  تیُتھُے  سزا  کیاہ  دِمہٕ  بہٕ  تِمن  ٹھٹھہٕ  کروٕنین  لوٗکن  تہِ  یِم  یِم  تۅہیہِ  ٹھٹھہٕ  تہٕ  استہزا  کران  چھِ۔"
  },
  {
    "verse_id": 33,
    "translation": "آیا  سُہ  پروردِگار  یُس  قٲیِم  روٗزِتھ  پرتھ  شخصہٕ  سٕنز  کامہِ  وُچھان  تہٕ  ژرژان  چُھ،  سُہ  تراویا  یِمن  ٹھٹھہٕ  کروٕنین  سزا  دِنہٕ  ورٲے،  بیٚیہِ  ٹھہرٲو  ۍمُشرِکو  خدایس  شریک۔  توٚہۍ  فرمٲیوکھ  یا  رسول  اللہ،  تلا  تِمن  ہُند  ناو  ؤنِتو،  کِنہٕ  توٚہۍ  چھِو  خدایس  تٔمِچ  خبر  کران  یہِ  نہٕ  تس  معلوم  چُھ  تمام  دُنیاہس  اندر،  کِنہٕ  محض  ظٲہری  نۅقطن  ہٕنندِ  اعتبارٕ  چھِ  تِمن  شریک  ونان۔  حقیقت  چھَنہٕ  تِمن  لفظن  ہٕنز  کِہِنۍ،  بلکہ  چھےٚ  یِمن  کٲفرن  پننہِ  مغالطٕہ  چہِ  کتھہٕ  جان  یِوان  بوزنہٕ  یِمو  کتھو  سٍتۍ  تِم  شرکس  مُبتلا  سپٕدِمٕتۍ  چھِ،  بیٚیہِ  آے  تِم  پتھ  رٹنہٕ  تہٕ  محروم  کرنہٕ  سیٚزِ  وتہِ  نِشہِ،  یس  خدا  وتھ  راوٕ  راوِ  تسٕندِ حقہٕ  چُھنہٕ  کانہہ  اکھاہ  وتھ  ہاوٕ  وُن۔  "
  },
  {
    "verse_id": 34,
    "translation": "تِہٕندِ  خٲطرٕ  چُھ  بوٚڈ  عذاب  دنیاچہِ  زندگانی  اندر  تہِ  سُہ  گو  قتل  وضرب،  تِہٕندِ  خٲطرٕ  یُس  ٲخرتُک  عذاب  چُھ  سُہ  چُھ  زیادے  مُشکِل  تہٕ  دشوار،  بیٚیہِ  چُھنہٕ  تِہںدِ  خٲطرٕ  خداے  سٕندِ  تمہِ  عذاب  نِشہِ  کانہہ  بچاون  وولاہ۔"
  },
  {
    "verse_id": 35,
    "translation": "حال  تہٕ  کیفیت  چھٚے  تِمن  جنتن  ہٕنز  یِمن  ہُند  وعدٕہ  کرنہٕ  آو  پرہیز  گارن  یِم  شرک  و  کُفرٕ  نِشہِ  پتھ  روزن،  تمہِ  کیو  کُلیو  تہٕ  لریٚو  منٛزٕ  آسن  جۅیہِ  پکان،  کھیٚنہٕ  چیز  تِمن  جنتن  ہٕندۍ  چھِ  پوشہِ  وٕنۍ۔  بیٚیہِ  سایہِ  تِمن  جنتن  ہُند  چُھ  ہمیشہِ  روزٕ  وُن،  یہِ  انجام  چُھ  تِمن  تِمن  لوٗکن  ہُند  یِم  شرکہٕ  نِشہِ  پتھ  روزن،  کٲفرن  تہٕ  مُشرکن  ہُند  انجام  چُھ  نارِ  جہنم۔"
  },
  {
    "verse_id": 36,
    "translation": "تِم  لوٗکھ  یِمن  کتاب  آیہِ  عطا  کرنہٕ  یعنی  توراۃ  تہٕ  انجیل  تِم  چھِ  خۅش  سپدان  تمہِ  کتابہِ  سٍتۍ  یۅسہٕ  تۅہیہِ  پٮ۪ٹھ  نٲزِل  آیہِ  کرنہٕ  یعنی  قرآنِ  مجید،  بیٚیہِ  چھِ  یمو  جماعتو  اندرٕ  یِم  انکار  چھِ  کران  قرآنِ  مجیدکِس  أکِس  حصس  یتھ  مںٛزتِہٕنزِ  کتابہِ  خلاف  احکام  چھِ،  توٚہۍ  فرمٲیوکھ  مےٚ  آو  نہٕ  حُکم  کرنہٕ  توحیدس  متعلق  مگر  ییٚمِہ  کُے  کہ  عبادت  کرٕ  بہٕ  کُنِس  خداے  سٕنٛز۔  بیٚیہِ  انہٕ  نہٕ  بہٕ  تس  شرک  کُنہِ  قسمہٕ،  ناد  چُھس  بہٕ  دِوان  سارنٕے  لوٗکن  تٔسۍ  کُن  بیٚیہِ  چُھ  تٔسۍ  کُن  سارِنٕے  رجوع  کرُن۔"
  },
  {
    "verse_id": 37,
    "translation": "بیٚیہِ  کوٚر  اسہِ  نٲزِل  یہِ  قرآنِ  مجید  حُکماہ  عربی  پٲٹھۍ۔  یتھہٕ  پٲٹھۍ  بیین  پیغمبرن  خاص  خاص  زیٚوِ  اندر  خاص  خاص  احکام  نٲزِل  کٔرۍ،  بیٚیہِ  ہرگاہ  تۅہیہِ  بفرضِ  محال  مُنکرن  ہٕنزن  خوٲہشن،  نفسٲنی  خیالاتن  یعنی  احکامِ  منسوخہ  یااحکامِ  محرفن  ہٕنٛز  پیروی  تہٕ  اتباع  کٔرِو۔  تۅہیہِ  نِشہِ  صحیح  علم  واتنہٕ  پتہٕ،  تیٚلہِ  چُھنہٕ  خدایس  نِشہِ  تۅہیہِ  کانہہ  حمایت  کروُناہ۔  بیٚیہِ  تِہٕندِ  عذاب  نِشہِ  کانہہ  بچا  وُناہ۔  یِہ  ییٚلہِ  گو  نبی  کریم  صلی  علیہ  و سلمس  سٍتۍ  معاملہٕ  باقین  ہٕنٛز  چھَنہٕ  کتھٕے۔  اہلِ  کتابو  اندر  بعضو  کوٚر  اعتراض  کہ  نبی  کریمس  کیازِ  چھےٚ  وارِیاہ  زنانہٕ۔  تمیُک  جواب  چُھ  اللہ  تعالیٰ  فرماوان۔"
  },
  {
    "verse_id": 38,
    "translation": "بیٚیہِ  سوٗزۍ  اسہِ  پیغمبر  تۅہیہِ  برونٹھ،  بیٚیہِ  کٔرۍ  اسہِ  عطا  تِمن  شُرۍ  بٲژ۔  توٚہۍ  تہِ  چھِو  تِہٕندی  پٲٹھۍ  پیغمبر۔  تۅہیہِ  اہلِ  عیال  آسُن  کیازِ  چھِ  یِم  نٔو  کتھاہ  زانان۔  یہِ  چھَنہٕ  تِژھ  کتھاہ  یۅسہٕ  رسالتس  تہٕ  نبوتس  خلاف  چھےٚ،  بیٚیہِ  اوس  نہٕ  کانہہ  پیغمبراہ  یُس  خداے  سٕندِ  حُکمہٕ  ورٲے  کانہہ  آیاہ  یا  کانہہ  معجزاہ  پیش  ہیٚکہِ  ہا  کٔرِتھ،  پرتھ  وقتہٕ  خٲطرٕ  چھِ  مُنٲسِب  احکام  تہٕ  مُنٲسِب  واقعات  مُقرر  کرنہٕ  آمٕتۍ،  تِموٕے  مںٛزٕ  گٔے  معجزٕہ  تہٕ  آیات۔"
  },
  {
    "verse_id": 39,
    "translation": "تِموٕے  احکامو  منٛزٕ  چُھ  نٕہناوان  اللہ  تعالیٰ  تِم  حُکم  یِم  سُہ  یژھان  چُھ۔  باقی  چُھ  تھاوان  تِم  حُکم  یِم  سُہ  یژھان  چُھ۔  تس  نِشہِ  چھُ  اصٕل  کتاب  لوحِ  محفوظ  یتھ  منٛز  سورُے  چُھ  بتتفصیل  لیٚکھنہٕ  آمُت۔"
  },
  {
    "verse_id": 40,
    "translation": "کٲفر  چھِ  انکارِ  نبوّت  کران۔  توپتہٕ  چھِ  دپان  ییٚمہِ  عذابُک  وعید  کرنہٕ  یِوان  چُھ  سُہ  عذاب  کونہٕ  چُھ  نٲزِل  سپدان۔  ییٚمہِ  عذابُک  أسۍ  تِمن  وعدٕہ  کران  چھِ  تمہِ  مںٛزٕ  ہرگاہ  اکھ  حصہٕ  أسۍ  تۅہیہِ  ہاوَو  یعنی  توٚہی  تھی  کروکھ  أسۍ  تِم  تتھ  عذابس  گرفتار  تِہٕندِ  ییٚمہِ  عالمہٕ  گژھنہٕ  کہ  پتہٕ  سپدِ  نۅمن  پٮ۪ٹھ  سُہ  عذاب  واقع،  خواہ  دُنیاہس  منٛز  سپدِ  سُہ  عذاب  واقع  یا  ٲخرتس  منٛز،  پرتھ  صورتس  منٛز  چُھنہٕ  تۅہیہِ  تمیُک  خیال  لٲزِم  کرُن۔  کیازِ،  پس  تۅہیہِ  چُھنہٕ  مٹہِ  مگر  پیغام  واتناوُن،  اسہِ  چُھ  مٹہِ  پرٕژھ  گٲر  کرٕنۍ،  حِساب  ہیٚون  تہٕ  عذاب  کرُن۔  توٚہۍ  مہٕ  کٔرِو  أمِچ  کانہہ  تہِ  فکر۔  یِمن  کٲفرن  ہُند  تہِ  چُھ  تعجُب  کہ  تِم  کیازِ  سنا  چھِ  تمہِ  عذاب  کِس  واقع  سپدٕنس  انکار  کران۔  کیاہ  تِم  چھِنا  وُچھان  کہ  مُقدِمات  عذاب  ہیٚتِن  تِہٕندِ  خٲطرٕ  ظٲہِر  سپدٕنۍ۔"
  },
  {
    "verse_id": 41,
    "translation": "آیا  تِم  چھِ  وُچھان  کہ  أسۍ  چھِ  اسلام  چہِ  روز  بروز  فتح  سٍتۍ  تِہٕندین  مُلکن  اندر،  اکھ  اکھ  حصہٕ  زمینُک  تِہٕندِ  قبضہٕ  اندر  کٔڈِتھ  مُسلمانن  ہٕندِس  قبضس  اندر  واتناوان۔  ییٚمہِ  سٍتۍ  ظٲہِر  چُھ  سپدان  اسلامس  سپدِ  روز  بروز  فتح  تہٕ  نُصرت  خداے  سٕندِ  حُکمہٕ۔  تِہٕنز  علمدٲری  چھےٚ  روز  بروز  کم  گژھان،  یِتہِ  چُھ  تِہٕندِ  خٲطرٕ  اکہِ  قسمُک  عذاب  یُس  بڈِ  عذابُک  مقدمہٕ  چُھ،  اللہ  تعالیٰ  یُس  حُکم  صٲدِر  کران  چُھ  سُہ  چُھ  صٲدِر  کران،  کانہہ  اکھاہ  چُھنہٕ  تِہٕندِس  حُکمس  پتھ  رٹان۔  عذابِ  دُنیوی  ٲسِتن  یا  عذابِ  اُخروی۔  تِہٕندیو  معبودانِ  بٲطلو  أندرٕ  یِمن  تِم  شریکِ  خدا  چھِ  ٹھہراون  ہیٚکہِ  نہٕ  کانہہ  اکھاہ  تتھ  عذابس  پتھ  رٔٹِتھ،  بیٚیہِ  چُھ  سُہ  جلٕد  حِساب  ہیوٕ  وُن۔  حسابہٕ  پتے  آسہِ  تِمن  عذاب۔"
  },
  {
    "verse_id": 42,
    "translation": "پٔزۍ  پٲٹھۍ  یِم  کٲفر  یِمن  برونٹھ  ٲسۍ  تِمو  تہِ  چھِ  کم  کم  تدبیر  برونٹھمین  پیغمبرن  ہٕندِس  مُخالفتس  منٛز  کٔرِمٕتۍ۔  یِتھہٕ  پٲٹھۍ  أزِیُک  کٲفر  چُھ  تُہٕندِس  مُخالفتس  منٛز  کم  کم  تدبیر  کران  پس  توٚہۍ  مہ  بٔرِو  تمیُک  کانہہ  تہِ  پرواہ،  اللہ  تعالیٰ  سٕے  نِشہِ  چھِ  سٲری  تدبیر  کیازِ،  تس  چُھ  معلوم  کُس  شخص  کیاہ  چُھ  کران،  عنقریب  زانن  کٲفر  رُت  انجام  کٕہٕندِ  خٲطرٕ  چُھ،  مُسلمانن  ہٕندِ  خٲطرٕ  کِنہٕ  کٲفرن  ہٕندِ  خٲطرٕ۔"
  },
  {
    "verse_id": 43,
    "translation": "بیٚیہِ  چھِ  ونان  کٲفر  کہ  توٚہۍ  چھِو  نہٕ  پیغمبر،  توٚہۍ  فرمٲوِیوکھ  تُہٕندِ  انکار  کرنہٕ  سٍتۍ  کیاہ  چُھ،  یہِ  چُھ  بے  اعتبار۔  بس  چُھ  اللہ  تعالیٰ  گواہ  مےٚ  منٛز  تہٕ  تۅہیہِ  منٛز  میٲنِس  پیغمبر  آسنس  پٮ۪ٹھ،  بیٚیہِ  چُھ  گواہ  میٲنِس  پیغمبر  آسنس  پٮ۪ٹھ  سُہ  شخص  یس  نِشہِ  توراۃ  و  انجیلک  علم  چُھ۔  مِثال  عبد  اللہ  بِن  سلام  وغٲرٕ۔"
  }
]