[
  {
    "verse_id": 1,
    "translation": "الف  لام  میم  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)۔ "
  },
  {
    "verse_id": 2,
    "translation": "ییٚمہِ  کتابِہ  ہُنٛد  نٲزل  کرنہٕ  یُن،  اَتھ  منٛز  چُھنہٕ  کانٛہہ  شک  زِ  (یہِ)  چُھ  تمام  جہانن  ہٕندِس  پروردگارٕ  سٕندِ  طرفہٕ۔"
  },
  {
    "verse_id": 3,
    "translation": "کیاکٲفر  تہٕ  مشرک  چھا  یہِ  ونان  زِ  یہِ  چِھ  أمۍ  (رسول  صلی  اللہ  علیہ  وسلمن)  پانے  بنٲومژ۔  بلکہ  چِھ  سۅ  تُہٕندِس  ربّ  سٕندِ  طرفہٕ  حق  تاکہ  تۆہۍ  کھوژنٲوِیوٗن  سُہ  قوم  یِمن  نِشہِ  تۅہیہِ  برونٛہہ  کانٛہہ  کھوژناون  وول  آو  نہٕ  تاکہ  تِم  لبن  ہدایت۔"
  },
  {
    "verse_id": 4,
    "translation": "اللہ  تعالیٰ  ہٕے  چُھ  ییٚمۍ  (سٲری)  آسمان  تہٕ  زمین  تہٕ  یِکینژھاہ  یِمن  منٛزباگ  چُھ  (تہِ)  شیٚن  دۅہن  (یعنی  شیٚن  مدتن)  منٛزپٲدٕ  کۆر  پتہٕ  سپُد  (نظامِ  کاینات  کِس  اقتدارکس)  عرشس  پیٚٹھ  (پننہِ  شان  مطٲبق)  جلوہ  افروز،  تُہٕندِ  خٲطرٕ  نَہ  چُھ  تس  ورٲے  کانٛہہ  مددگار  تہٕ  نَہ  کانٛہہ  سفٲرش  کرن  وول،  تیٚلہِ  کیا  تۆہۍ  چِھونا  نصیحت  رٹان۔"
  },
  {
    "verse_id": 5,
    "translation": "سُہ  چُھ  آسمان  پیٚٹھہٕ  زمینس  تام  اقتدارکہ  نظامٕچ  تدبیر  کران  پتہٕ  چُھ  سُہ  امرتس  کُن  أکِس  دۅہس  منٛز  کھسان  (تہٕ  کھسہِ)  ییٚمِیُک  مقدار  اَکھ  ساس  ؤری  چُھ  تَمہِ  (حساب)  کِنۍ  یہِ  تۆہۍ  گٕنزران  چِھو۔"
  },
  {
    "verse_id": 6,
    "translation": "سُے  چُھ  غیب  تہٕ  ظٲہر  زانن  وول،  غٲلب  تہٕ  مہربان  چُھ۔"
  },
  {
    "verse_id": 7,
    "translation": "سُے  چُھ  ییٚمۍ  رٕژر  تہٕ  حسن  عطا  کۆر  پۯتھ  تتھ  چیزس  یُس  تٔمۍ  پٲدٕ  کۆر  تہٕ  تٔمۍ  تُل  انسٲنی  تخلیقُک  دس  میٚژِ  (یعنی  ناوٕ  رُس  مادٕہ)  سٍتۍ۔"
  },
  {
    "verse_id": 8,
    "translation": "پتہٕ  پکنووُن  تٔمۍ  سُنٛد  نسل  ؤسۍ  پایہِ  آب  کہ  خلاصہ  (یعنی  نطفہ)  سٍتۍ۔"
  },
  {
    "verse_id": 9,
    "translation": "پتہٕ  شیوٗرُن  یہِ  (تان  بنٲوتھ)  تہٕ  أمِس  منٛزترووُن  پَنُن  (زندگی  ہُنٛد)  روح  تہٕ  تُہٕندِ  خٲطرٕ  بنٲوِن  (ماجہِ  ہٕنزِ  بچہِ  دانہِ  منٛزٕے  گۅڈٕ)  کن  تہٕ  (پتہٕ)  أچھ  تہٕ  (پتہٕ)  دل  تہٕ  دماغ،  تۆہۍ  چِھو  سیٚٹھاہ  کم  شکرکران۔"
  },
  {
    "verse_id": 10,
    "translation": "تہٕ  کٲفر  چِھ  ونان  زِ  ییٚلہِ  أسۍ  میٚژِ  منٛز  رٔلِتھ  غٲب  گژھو  (کیا)  پتہٕ  یِموٕأسۍ  نَوِ  سرٕ  پیدٲیشہِ  منٛز،  بلکہ  چِھ  تِم  پننِس  ربّس  سٍتۍ  ملاقاتس  منکر۔"
  },
  {
    "verse_id": 11,
    "translation": "تۆہۍ  فرمٲوِو  زِ  موتُک  فرشتہٕ  یُس  تۅہیہِ  پیٚٹھ  مقرر  چُھ  آمُت  کرنہٕ  چُھ  تُہُنٛد  روح  قبض  کران  پتہٕ  یِیِو  تۆہۍ  پننِس  ربّس  کُن  واپس  اَننہٕ۔"
  },
  {
    "verse_id": 12,
    "translation": "تہٕ  ہرگاہ  تۆہۍ  وُچِھو  (تیٚلہِ  کٔرِو  تِمن  پیٚٹھ  تعجب)  زِ  ییٚلہِ  مُجرم  لُکھ  پننِس  ربّ  سٕندِس  دربارس  منٛز  کلہٕ  نۆمرٲوِتھ  آسن  (تہٕ  وَنن،)  اے  سانہِ  ربّہ!  اَسہِ  وُچھ  تہٕ  اَسہِ  بوٗز  لہٰذا  سوز  (وۅنۍ)  آسہِ  (دنیاہس  منٛز)  واپس  زِ  أسۍکرہو  نیک  عمل  بے  شک  چِھ  أسۍ  پژھ  کرن  وٲلۍ۔"
  },
  {
    "verse_id": 13,
    "translation": "تہٕ  اگر  أسۍ  یَژھ  ہَو  تیٚلہِ  کرہَو  پۯتھ  نفسس  تٔمۍ  سُنٛد  ہدایت  (خۅدپانہٕ)  عطا  مگر  میانہِ  طرفہٕ  چُھ  یہِ  فرمان  ثٲبت  سپُدمُت  زِ  بہٕ  برن  تمام  (مُنکِر)  جِنو  تہٕ  انسانو  سٍتۍ  جہنم  ضرور۔"
  },
  {
    "verse_id": 14,
    "translation": "لہٰذا  وُچِھو  تۆہۍ  (وۅنۍ)  مزٕہ  زِ  تۅہیہِ  ٲسٕوپننہِ  ییٚمہِ  دۅہٕچ  پیشی  مٔشرٲوِتھ  تھٲومٕژ،  بے  شک  چِھو  اَسہِ  تۆہۍ  مٔشرٲوِمٕتۍ  تہٕ  روٗزِتو  پننیو  تِمَو  عملو  ہٕندِ  بدلہٕ  یِم  تۆہۍ  کران  ٲسۍوٕ  ہمیشہ  روزوُنہِ  عذابُک  مزٕہ  وُچھان۔"
  },
  {
    "verse_id": 15,
    "translation": "لہٰذا  چِھ  سانیٚن  آیاتن  پیٚٹھ  تِمَے  لُکھ  ایمان  انان  یِمن  تِمَو  (آیاتو)  سٍتۍ  نصیحت  چھے٘  یِوان  کرنہٕ  تیٚلہِ  چِھ  تِم  سجدٕہ  کران  بیٚیہِ  چِھ  پننِس  ربّ  سٕنٛزحمدٕ  سان  تسبیح  کران  تہٕ  تِم  چِھنہٕ  تکبرکران۔"
  },
  {
    "verse_id": 16,
    "translation": "تِہٕنزٕ  لرٕ  چھے٘  تِہِندیٚو  بسترونِشہِ  جُدا  روزان  تہٕ  پننِس  ربّس  چِھ  خوف  تہٕ  امید  (کہ  رلہٕ  میٚلہٕ  کیفیت)  سان  آلو  کران  تہٕ  سانہِ  عطا  کرنہٕ  آمتہِ  رزقہٕ  منٛزٕ  چِھ  (سانہِ  وَتہِ  منٛز)  خرچ  کران۔"
  },
  {
    "verse_id": 17,
    "translation": "لہٰذا  چھَنہٕ  کٲنسہِ  پے  یُس  أچھن  ہُنٛد  شیہجار  تِہِندِ  خٲطرٕ  کٔھٹِتھ  چُھ  آمُت  تھاونہٕ،  یہِ  آسہِ  تِمن  (صالح  عملن)  ہُنٛد  بدلہٕ  یِمہٕ  تِم  کران  روزان  ٲسۍ۔"
  },
  {
    "verse_id": 18,
    "translation": "کیا  سُہ  شخص  یُس  باایمان  آسہِ  ہیٚکیا  تس  شخصس  ہیوٗ  ٲسِتھ  یُس  نافرمان  آسہِ،  (نَہ)  یِم  (دۅشوے)  ہیٚکن  نہٕ  برابر  ٲسِتھ۔"
  },
  {
    "verse_id": 19,
    "translation": "وۅنۍ  یِمَو  لُکو  ایمان  اۆن  بیٚیہِ  روٗدۍ  نیک  عملہٕ  کران  تیٚلہِ  چِھ  تِہِندِ  خٲطرٕ  باغ  یِمن  منٛز  تِم  ہمیشہ  روزن  (اللہ  تعالیٰ  سٕندِ  طرفہٕ  تِہِندِس)  ضیافتس  تہٕ  عزت  افزٲیی  منٛزتِمن  (اعمالن)  ہٕندِ  بدلہٕ  یِم  تِم  کران  روزان  ٲسۍ۔"
  },
  {
    "verse_id": 20,
    "translation": "تہٕ  یِم  لُکھ  نافرمان  سپٕدۍ  تیٚلہِ  چُھ  تِہُنٛد  ٹھکانہٕ  جہنم۔  تِم  ییٚلہِ  تہِ  تَمہِ  نِشہِ  ژلنُک  ارادٕہ  کرن  تیٚلہِ  یِن  تٔتھۍ  منٛزواپس  اَننہٕ  تہٕ  تِمن  یِیہِ  وننہٕ  زِ  تَمہِ  جہنم  کہ  نارُک  مزٕہ  روٗزِو  وُچھان  یَتھ  تۆہۍ  انکار  ٲسۍوٕ  کران۔"
  },
  {
    "verse_id": 21,
    "translation": "تہٕ  أسۍ  وُچھناووکھ  یقینا  تِم  (ٲخرت  کہ)  بڑِ  عذاب  برونٛہہ  تٔتھۍ  ہیوٗ  (دنیٲوی)  عذابُک  (مزٕہ)  تاکہ  تِم  پھیرن  (کفرٕ  نِشہِ)  پۆت۔"
  },
  {
    "verse_id": 22,
    "translation": "تہٕ  تس  شخصس  کھوتہٕ  کٔھسِتھ  ظٲلم  کُس  ہیٚکہِ  ٲسِتھ  یس  تٔمۍ  سٕندِس  ربّ  سٕندیٚو  آیاتو  سٍتۍ  نصیحت  یِیہِ  کرنہٕ  پتہٕ  پھِرِ  سُہ  تِمَو  نِشہِ  بُتھ،  بے  شک  چِھ  أسۍ  مُجرمن  بدلہٕ  ہیٚنہٕ  وٲلۍ۔"
  },
  {
    "verse_id": 23,
    "translation": "تہٕ  بے  شک  کٔر  اَسہِ  موسیٰ  ہس  (علیہ  السلام)  کتاب  (تورات)  عطا  تی٘لہِ  مَہ  روٗزِو  تو٘ہۍ  تِہِندِ  ملاقات  کہ  نسبتہٕ  شکس  منٛز  تہٕ  اَسہِ  بنٲو  سۅ  بنی  اسرائیل  خٲطرٕ  ہدایت۔"
  },
  {
    "verse_id": 24,
    "translation": "تہٕ  اَسہِ  بنٲوۍ  تِمَو  منٛزٕ  ییٚلہِ  تِم  صبرروٗدۍ  کران  کینہہ  امام  تہٕ  پیشوا  یِم  سانہِ  حکمہٕ  سٍتۍ  ہدایت  کران  روٗدۍ،  تہٕ  تِمن  ٲس  سانیٚن  آیاتن  پیٚٹھ  پژھ۔"
  },
  {
    "verse_id": 25,
    "translation": "بے  شک  کرِ  تُہُنٛد  ربّ  قیامت  کہ  دۅہ  تِمن  لُکن  درمیان  تِمن  (کتھن)  ہُنٛد  فٲصلہٕ  یِمن  منٛز  تِم  اختلاف  ٲسۍ  کران۔"
  },
  {
    "verse_id": 26,
    "translation": "تہٕ  کیا  یِمن  سپُدنا  (اَمہِ  کتھہِ  سٍتۍ)  ہدایت  زِ  اَسہِ  آسہٕ  کٲژاہ  اُمت  یمن  برونٛہہ  ہلاک  کرِمژ  یہِٕنزن  روزن  جاین  منٛز  یِم  (وۅنۍ)  پکان  پھیران  چِھ۔  بے  شک  چھے٘  اَتھ  منٛز  نِشٲنِیہِ،  تیٚلہِ  کیا  تِم  چِھنا  بوزان؟"
  },
  {
    "verse_id": 27,
    "translation": "تہٕ  کیا  تِمَو  وُچھنا  زِ  أسۍ  چِھ  نِوان  آب  بنجر  زمینس  کُن  پکنٲوِتھ،  پتہٕ  چِھ  أسۍ  اَمہِ  نِشہِ  فصل  کڑان  یَتھ  تِہِندۍچاروٲے  (تہِ)  کھیٚوان  چِھ  بیٚیہِ  چِھ  تِم  پانہٕ  تہِ  کھیٚوان،  تیٚلہِ  کیا  تِم  چِھنا  وُچھان؟"
  },
  {
    "verse_id": 28,
    "translation": "بیٚیہِ  چِھ  ونان  یہِ  فاصلہ  (یعنی  فٲصلُک  دۅہ)  کرآسہِ  ہرگاہ  ژٕ  پٔزۍیور  چُھکھ۔"
  },
  {
    "verse_id": 29,
    "translation": "تۆہۍ  فرمٲوِو،  فٲصلہٕ  کہ  دۅہ  نَہ  دِیہِ  کٲفرن  تِہُنٛد  ایمان  فٲیدٕہ  تہٕ  نَہ  یِیہِ  تِمن  مہلتٕے  دِنہٕ۔"
  },
  {
    "verse_id": 30,
    "translation": "لہٰذا  پھِرو  تۆہۍ  تِمن  نِشہِ  رۅے  تہٕ  کٔرِو  انتظار  تہٕ  تِم  لُکھ  (تہِ)  چِھ  انتظار  کران۔"
  }
]