[
  {
    "verse_id": 1,
    "translation": "اے  کمل  ؤلتھ  تھاون  والہِ  (ٹاٹھہِ!) "
  },
  {
    "verse_id": 2,
    "translation": "تۆہۍ  ٲسِو  رٲتھ  کِیُت  (نمازِ  منٛز)  قیام  کران  مگر  رَژِھ  کھنٛڈِ  (خٲطرٕ)۔"
  },
  {
    "verse_id": 3,
    "translation": "نصف  رات  نَتہٕ  کٔرِو  اَمہِ  کھوتہٕ  رَژھ  کھنڈ  کم۔"
  },
  {
    "verse_id": 4,
    "translation": "نَتہٕ  کٔرِو  اَتھ  پیٚٹھ  کینہہ  ہُریٚر  تہٕ  قرآن  ٲسِو  سیٚٹھاہ  ٹٔھہرۍٹٔھہرۍپران۔"
  },
  {
    "verse_id": 5,
    "translation": "أسۍ  کرو  عنقریب  تۅہیہِ  پیٚٹھ  اَکھ  گۆب  فرمان  نٲزل۔"
  },
  {
    "verse_id": 6,
    "translation": "بے  شک  چُھ  رٲژ  ہُنٛد  وۅتھُن  (نفسس)  سخت  مدٕ  والان  تہٕ  (دِل  تہ  ٕدماغ  چہ  یکسویی  سان)  چُھ  زیٚوِ  سیۆد  کتھ  کڑان۔"
  },
  {
    "verse_id": 7,
    "translation": "بے  شک  چِھ  تُہٕندِ  خٲطرٕ  دۅہس  منٛز  واریاہ  آورِیار  آسان۔"
  },
  {
    "verse_id": 8,
    "translation": "بیٚیہِ  روٗزِو  تۆہۍ  پننِس  ربّ  سٕندِ  ناوٕچ  ذِکر  کران  تہٕ  (پننِس  دِلس  تہٕ  بٲطنس  منٛز)  پۯتھ  أکِس  نِشہِ  ژھیٚنِتھ  روٗزِو  تٔمۍ  سٕندی  بٔنِتھ۔"
  },
  {
    "verse_id": 9,
    "translation": "سُہ  چُھ  مشرقُک  تہٕ  مغربُک  مٲلک،  تس  وَرٲے  چُھنہٕ  کانٛہہ  معبود،لہٰذا  بنٲوِیوٗن  سُے  (پَنُن)  کارساز۔"
  },
  {
    "verse_id": 10,
    "translation": "تہٕ  تۆہۍ  کٔرِو  تِمن  (کتھن)  پیٚٹھ  صبر  یِکینژھاہ  تِم  (کٲفر)  ونان  چِھ،  تہٕ  سیٚٹھاہ  خوبصورتی  سان  گٔژِھو  تِمن  نِشہِ  لۆب۔"
  },
  {
    "verse_id": 11,
    "translation": "تہٕ  تۆہۍ  ترٲوِو  مے٘  تہٕ  انکارکرن  والیٚن  سرمایہ  دارن  (انتقام  ہیٚنہٕ  خٲطرٕ)  تہٕ  تِمن  دِیِو  ہَنا  مہلت  (تاکہ  تِہِندۍ  بد  اعمال  واتن  پننِس  اِنتہاہس)۔"
  },
  {
    "verse_id": 12,
    "translation": "بے  شک  چھے٘  اَسہِ  نِشہِ  گۅبِہ  ہانکلہٕ  تہٕ  (جہنمُک)  شعلہٕ  وُن  نار۔"
  },
  {
    "verse_id": 13,
    "translation": "بیٚیہِ  چُھ  ۂٹِس  پیٚٹھ  رونٛٹہٕ  گژھن  وول  کھیٚن  تہٕ  سیٚٹھاہ  دگ  تُلوُن  عذاب۔"
  },
  {
    "verse_id": 14,
    "translation": "ییٚمہِ  دۅہ  زمین  تہٕ  پہاڑ  زورٕ  سان  نَٹنہ  لگن  تہٕ  پہاڑ  بنن  چٔھکرنہٕ  ینہ  واجنہ  سیٚکہِ  ہٕندۍٹینگ۔"
  },
  {
    "verse_id": 15,
    "translation": "بے  شک  چُھ  اَسہِ  تۅہیہِ  کُن  اَکھ  رسول  (صلی  اللہ  علیہ  وسلم)  سوٗزمُت  یُس  تۅہیہِ  پیٚٹھ  (حالن  ہُنٛد  مشٲہدٕہ  کٔرِتھ)  گوٲہی  دِنہٕ  وول  چُھ،  یِتھہٕ  پٲٹھۍ  زن  اَسہِ  فرعونس  کُن  اکھ  رسول  اوس  سوٗزمُت۔"
  },
  {
    "verse_id": 16,
    "translation": "پتہٕ  کٔر  فرعونن  تس  رسول  (علیہ  السلام)  سٕنز  نافرمٲنی،  اَمہِ  موجوب  رۆٹ  سُہ  اَسہِ  ہلاک  کرن  واجِنہِ  تھپہِ  منٛز۔"
  },
  {
    "verse_id": 17,
    "translation": "ہرگاہ  تۆہۍ  کفرروٗزِو  کران  تیٚلہِ  کِتھہٕ  پٲٹھۍ  بٔچِو  تَمہِ  دۅہ  (کہ  عذاب)  نِشہِ  یُس  شُریٚن  بناوِ  بُڈٕ۔"
  },
  {
    "verse_id": 18,
    "translation": "(ییٚمہِ  دۅہ  کہ)  شدت  کِنۍ  آسمان  پھٹہِ،  تٔمۍ  سُنٛد  وعدٕہ  روزِ  پوٗرٕ  گٔژِھتھ۔"
  },
  {
    "verse_id": 19,
    "translation": "بے  شک  چُھ  یہِ  (قرآن)  نصیحت،  لہٰذا  یُس  شخص  یژھہ  سُہ  رٔٹِن  پننِس  ربّس  تام  واتنٕچ  وَتھ۔"
  },
  {
    "verse_id": 20,
    "translation": "بے  شک  چُھ  تُہُنٛد  ربّ  زانان  زِ  تۆہۍ  چِھو  (کُنہِ  وِزِ)  رٲژ  ہنٛدیو  تۯییٚو  منٛز  دۅن  حصن  تہٕ  (کُنہِ  وِزِ)  نصف  راتس  تہٕ  (کُنہِ  وِزِ)  تۯے٘  یو  منٛز  اکس  حصس  (نمازِ  منٛز)  قیام  کران،  تہٕ  تِمن  لُکن  ہٕنز  اَکھ  جماعت  (تہِ)  یِم  تۅہیہِ  سٍتۍ  چِھ  (چھے٘  قیامس  منٛز  شریک  آسان)،  تہٕ  اللہ  تعالیٰ  سٕے  چُھ  رات  تہٕ  دۅہ  (کہ  ژھۅٹنُک  تہٕ  زیٹھنُک)  صحیح  اندازٕہ،  تس  چھے٘  پے  زِ  تۅہیہِ  چُھو  نہٕ  ہرگزتمہِ  کہِ  احاطُک  طاقت،  لہٰذادِژ  تٔمۍتۅہیہِ  (مشقتس  منٛز  کمی  کٔرِتھ)  معٲفی،  وۅنۍ  یوٗتاہ  آسٲنی  سان  ہیٚکِو  قرآن  ٲسِو  پران،  تس  چِھ  پتہَ  زِ  تۅہیہِ  منٛزٕ  آسن  (کینہہ  لُکھ)  بیمار  تہٕ  (کینہہ)  باقی  لُکھ  کرن  زمینس  منٛز  سفر  تاکہ  اللہ  تعالیٰ  سُنٛد  فضل  ژھانڈن  تہٕ  (کینہہ)  باقی  کرن  اللہ  تعالیٰ  سٕنزِ  وَتہِ  منٛز  جنگ،  لہٰذایوتاہ  آسٲنی  سان  ہیٚکِو  تِیُتٕے  ٲسِو  پران،  بیٚیہِ  تھٲوِو  نماز  قٲیِم  تہٕ  زکوٰۃ  روٗزِو  دِوان  بیٚیہِ  ٲسِو  اللہ  تعالیٰ  ہس  قرضِ  حسن  دِوان،  بیٚیہِ  یُس  رٕژر  تۆہۍ  پننہ  خٲطرٕ  برونٛہہ  کُن  سوٗزِو  سُہ  لٔبِیوٗن  اللہ  تعالیٰ  سٕندِس  دربارس  منٛز  بہتر  تہٕ  اجرس  منٛزسیٚٹھاہ  تھۆد،  تہٕ  اللہ  تعالیٰ  ہس  روٗزِو  مغفرت  منگان،  اللہ  تعالیٰ  چُھ  سیٚٹھاہ  بخشن  وول  حدٕ  رُس  رحم  کرن  وول۔"
  }
]