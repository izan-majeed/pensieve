[
  {
    "verse_id": 1,
    "translation": "ییٚلہِ  آسمان  پھٹہِ۔"
  },
  {
    "verse_id": 2,
    "translation": "بیٚیہِ  ییٚلہِ  تارک  چٔھکرنہٕ  یِن۔"
  },
  {
    "verse_id": 3,
    "translation": "بیٚیہِ  ییٚلہِ  دریا  یِن  زورٕہ  پکناونہٕ۔"
  },
  {
    "verse_id": 4,
    "translation": "بیٚیہِ  ییٚلہِ  قبرٕہ  پرٛاٹنہٕ  یِن۔"
  },
  {
    "verse_id": 5,
    "translation": "تَمی  ساعتہٕ  زانہِ  پرٛتھ  اَکھاہ  برٛونٹھ  کیا  سوٗزُن  پتھ  کیا  ترٛووُن۔"
  },
  {
    "verse_id": 6,
    "translation": "اے  انسانہٕ  کٔمۍ  چیزن  ہٕسرووُکھ  ژٕہ  پننِس  کریم  پروردِگار  سٕنز  نافرمٲنی  کرنس  پٮ۪ٹھ۔"
  },
  {
    "verse_id": 7,
    "translation": "ییٚمۍ  پروردِگارن  ژٕہ  پٲدٕہ  کوٚرنکھ  بیٚیہِ  سیوٚد  کوٚرنکھ  توپتہٕ  برابر  تہٕ  معتدل  کوٚرنُک۔"
  },
  {
    "verse_id": 8,
    "translation": "یتھ  شکلہِ  منٛز  یوٚژُھن  تتھ  شکلہِ  منٛز  دِژنے  ژےٚ  ترکیب۔"
  },
  {
    "verse_id": 9,
    "translation": "کُنہِ  چیزن  ہٕسرووُکھ  نہٕ  بلکہ  چھےٚ  حقیقت  کہ  توٚہۍ  چھِو  اَپُز  گٕنزران  عملہِ  ہٕندِس  جزاہس  یعنی  قیامت  کس  دوہَس،  (روٗزِتو  توٚہۍ  أتھۍ  کھیالس  سٍتۍ)"
  },
  {
    "verse_id": 10,
    "translation": "مگر  اَسہِ  چھِ  تۅہیہِ  پٮ۪ٹھ  مقرر  کٔرِمٕتۍ  رٲچھ۔"
  },
  {
    "verse_id": 11,
    "translation": "تِمے  چھِ  خدایس  نِشہِ  معتبر  لیکھن  وٲلۍ۔"
  },
  {
    "verse_id": 12,
    "translation": "تِمن  چھُ  معلوم  سپدان  تہِ  سورُے  یہِ  توٚہۍ  کران  چھِو  نیک  و  بد۔"
  },
  {
    "verse_id": 13,
    "translation": "پٔزۍ  پٲٹھۍ  نیکو  کار  آسن  جنتن  منٛز  نعمتن  اندر۔"
  },
  {
    "verse_id": 14,
    "translation": "پٔزۍ  پٲٹھۍ  بدکار  تہٕ  نافرمان  آسن  جہنمس  منٛز  عذابس  اندر۔"
  },
  {
    "verse_id": 15,
    "translation": "اژن  تتھ  جہنمس  منٛز  قیامت  کہ  دۅہ۔"
  },
  {
    "verse_id": 16,
    "translation": "بیٚیہِ  چھِنہٕ  تِم  تَمہِ  جہنم  نِشہِ  الگ  تہٕ  کٔھٹِتھ  روزٕوُنۍ۔"
  },
  {
    "verse_id": 17,
    "translation": "کُس  چیز  تاری  ژےٚ  فکرِ  اے  انسانہٕ  سُہ  جزاہُک  دۅہ  کوتاہ  مشکل  چھُ؟"
  },
  {
    "verse_id": 18,
    "translation": "بیٚیہِ  چھُسے  ونان  کُس  چیز  زانہِ  راوی  ژےٚ  جزاہُک  دۅہ  کوتاہ  مشکل  تہٕ  سخت  چھُ؟  (مختصر  بوز)"
  },
  {
    "verse_id": 19,
    "translation": "سُہ  گوٚو  سُے  دۅہ  ییٚمہِ  دۅہ  نہٕ  کانٛہہ  اَکھاہ  کٲنٛسہِ  أکِس  نفع  ہیٚکہِ  واتنٲوِتھ  پننہِ  اختیارٕ،  حکم  تہٕ  اختیار  آسہِ  تَمہِ  دۅہ  کُنِس  خدایس  بیٚیہِ  نہٕ  کٲنسہِ۔"
  }
]