[
  {
    "verse_id": 1,
    "translation": "الف  لام  میم  را  (حقیقی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)  یِم  چِھ  اللہ  تعالیٰ  سنٛز  کتابِ  ہٕنٛدۍ  آیات،  تہٕ  یِکینٛژھاہ  تُہٕندِس  ربّ  سٕنٛدِ  طرفہٕ  تۅہیہِ  کُن  نٲزل  چُھ  آمُت  کرنہٕ  (سُہ)  چُھ  حق  البتہ  اکثر  لُکھ  چِھنہٕ  ایمان  اَنان۔"
  },
  {
    "verse_id": 2,
    "translation": "اللہ  تعالیٰ  چُھ  سُہ  یی٘مۍآسمان  کٔرۍتھَمَو  وَرٲے  (خلاہس  منٛز)  بلند  (یِتھہٕ  پٲٹھۍ  زن)  تو٘ہۍچِھو  وُچھان  پتہٕ  کو٘رُن  (پوٗرٕ  کایناتس  پی٘ٹھ  محیط  پننِس)  اقتدارکِس  تختس  پی٘ٹھ  (پننہِ  شانہٕ  مطٲبق)  قرار  تہٕ  تٔمۍ  بنٲوۍآفتاب  تہٕ  زوٗن  نظامکۍ  پابند،  پۯ  تھ  اَکھ  چُھ  پننہِ  مقررکرنہٕ  آمتہِ  میعاد  (مطٲبق  مسافت  مکمل  کرنہٕ)  خٲطرٕ  (پننِس  پننِس  مدارس  منٛز) پکان،  سُے  چُھ  (ساری  کاینات  کہ)  پوٗرٕ  نظامٕچ  تدبیر  کران،  (تمام)  نشٲنِیَن  (یا  فطرت  کی٘ن  قانونن)  چُھ  تفصیل  سان  وی٘ژھناوان  تاکہ  تو٘ہۍ  کٔرِو  پننِس  ربّس  برونٛہہ  کنہِ  حٲضر  سپدنس  پیٚٹھ  یقین۔"
  },
  {
    "verse_id": 3,
    "translation": "تہٕ  سُے  چُھ  ییٚمۍ  (گول  آسنہٕ  پتہٕ  تہِ)  زمین  وہرٲو  تہٕ  اَتھ  منٛز  بنٲوِن  پہاڑ  تہٕ  دٔرۍیاو  تہٕ  پۯتھ  قسمٕہ  کیٚن  میون  (تہٕ  فصلن)  منٛز  (تہِ)  بنٲوِن  دۅن  دۅن  (جنسن  ہٕنٛدۍ)  جورٕ  (سُے)  چُھ  رٲژ  سٍتۍ  دۅہس  وُرُن  کران،  بے  شک  چھے٘  اَتھ  منٛزغوروفکر  کرن  والیٚن  خٲطرٕ  (واریاہ)  نشٲنِیہِ۔"
  },
  {
    "verse_id": 4,
    "translation": "تہٕ  زمینس  منٛز  چِھ  (مختلف  قسمن  ہٕنٛدۍ)  ٹُکرٕیِم  اَکھ  أکِس  نکھہٕ  چِھ  بیٚیہِ  چِھ  دچھہِ  باغ  تہٕ  کھاہہ  تہٕ  کٔھزٕر  کُلۍ  چِھ،  شاخل  تہٕ  شاخَو  رۆس  چِھ،  یِم  (سٲری)  چِھ  اَکی  آبہٕ  سٍتۍ  سگناونہٕ  یِوان،  تہٕ  (اَمہِ  باوجود)  چِھ  أسۍ  لطافتس  منٛز  کینٛژھن  دِوان  کینٛژھن  پیٚٹھ  فضلیت،  بے  شک  چھے٘  اَتھ  منٛز  عقل  مندن  خٲطرٕ  (بجہِ)  نشٲنِیہِ۔"
  },
  {
    "verse_id": 5,
    "translation": "تہٕ  ہرگاہ  تۆہۍ  (کٲفرن  ہٕنٛدِس  انکارس  پیٚٹھ)  تعجب  کٔرِو  تیٚلہِ  چُھ  تِہُنٛد  (یہِ)  وَنُن  زیادہ  عجیب  زِکیا  ییٚلہِ  أسۍ  (مٔرِتھ)  خاک  سپدَو  کیا  پتہٕ  یِموٕ  أسۍ  بیٚیہِ  نَوِ  سرٕ  تخلیق  کرنہٕ؟  یِمَے  چِھ  تِم  لُکھ  یِمَو  پننِس  ربّ  سُنٛد  انکار  کۆر،  تہٕ  یِمنٕے  لُکن  ہٕنزن  گردنن  منٛز  آسن  طوق  (نٲلۍ)  تہٕ  یِمے  لُکھ  چِھ  اہلِ  جہنم،  تِم  چِھ  اَتھ  منٛز  ہمیشہ  روزن  وٲلۍ۔"
  },
  {
    "verse_id": 6,
    "translation": "تہٕ  یِم  لُکھ  چِھ  رحمت  برونٛہہ  تۅہیہِ  نِشہِ  عذاب  منگنس  منٛز  جلدی  کران،  ییٚلہِ  زن  یِمن  برونٛہہ  واریاہ  عذاب  چِھ  گُزریمٕتۍ،  تہٕ  (اے  ٹاٹھہِ!)  بے  شک  چُھ  تُہُنٛد  ربّ  لُکن  خٲطرٕ  تِہِندِ  ظلمہٕ  باوجود  مغفرت  کرن  وول  تہٕ  یقینا  چُھ  تُہُنٛد  ربّ  سخت  عذاب  دِنہٕ  وول  (تہِ)۔"
  },
  {
    "verse_id": 7,
    "translation": "تہٕ  کٲفر  لُکھ  چِھ  ونان  زِ  أمِس  (رسولس)  پیٚٹھ  کیازِ  آیہِ  نہ  أمۍ  سنٛدس  ربّ  سنٛد  طرفہٕ  کانٛہہ  نشٲنی  نٲزل  کرنہٕ؟  (اے  رسول  مکرّم!)  تۆہۍ  چِھو  فقط  (نافرمانن  بَدانجام  نِشہِ)  کھۅژناون  وٲلۍ  تہٕ  (دنیا  کِس)  پۯتھ  قومس  خٲطرٕ  ہدایت  واتناون  وٲلۍ۔"
  },
  {
    "verse_id": 8,
    "translation": "اللہ  تعالیٰ  چُھ  زانان  یِکینٛژھاہ  پۯتھ  (کانٛہہ)  مادٕہ  پننِس  شکمس  منٛزتُلان  چھے٘  تہٕ  بچہِ  دانہِ  یَتھ  حدس  تام  وَٹنہٕ  یِوان  چھے٘  تہٕ  یَتھ  حدس  تام  بڑان  چھے٘، تہٕ  پۯتھ  کنہ  چیزس  چُھ  تس  نش  حد  مقرّر  (یعنی  اَکہِ  خاص  اندازٕہ  مطٲبق)۔"
  },
  {
    "verse_id": 9,
    "translation": "سُہ  چُھ  پۯتھ  پوٗشیدٕہ  (چیز)  تہٕ  پۯتھ  نۆن  (چیز)  زانن  وول  سارِوٕے  کھۅتہٕ  کٔھسِتھ  (تہٕ)  تھدِ  پایہِ  رۅتبہٕ  وول۔"
  },
  {
    "verse_id": 10,
    "translation": "تۅہیہِ  منٛزٕ  یُس  شخص  لۅتہِ  کتھ  کرِ  تہٕ  یُس  بڑِکرِ  تہٕ  یہِ  رٲژ  (ہٕندِس  اَنہِ  گٔٹِس)  منٛزکٔھٹِتھ  آسہِ  تہٕ  یہِ  دۅہس  (گاشس  منٛز)  پھیران  آسہِ  سٲری  چِھ  (تس  خٲطرٕ)  برابر۔"
  },
  {
    "verse_id": 11,
    "translation": "(پۯتھ)  انسان  سٕنٛدِ  خٲطرٕ  چِھ  اَکھ  أکِس  پتہٕ  یِنہٕ  وٲلۍ  (فرشتہٕ)  یِم  تس  بروٗنٹھۍ  کِنۍ  تہٕ  تس  پٔتۍ  کِنۍاللہ  تعالیٰ  سٕنٛدِ  حکمہٕ  سٍتۍ  تٔمۍ  سٕنز  رٲچھ  چِھ  کران۔  بے  شک  چُھنہٕ  اللہ  تعالیٰ  کُنہِ  قومٕچ  حالت  بدلاوان  یۆت  تام  (نہٕ)  تِم  لُکھ  پننِس  پانس  منٛز  پانہٕ  تبدیلی  پٲدٕ  کرن، تہٕ  ییٚلہِ  اللہ  تعالیٰ  کُنہِ  قومس  سٍتۍ  (تَمہ  قومہ  چیو  پننیو  بد  عملو  کِنۍ)  عذابُک  ارادٕہ  چُھ  فرماوان  تیٚلہِ  ہیٚکہِ  نہٕ  کانٛہہ  تَتھ  دوٗر  کٔرِتھ،تہٕ  نَہ  چُھ  تِہِندِ  خٲطرٕ  اللہ  تعالیٰ  سٕندِس  مقابلس  منٛز  کانٛہہ  مددگار  آسان۔"
  },
  {
    "verse_id": 12,
    "translation": "سُے  چُھ  یُس  تۅہیہِ  (کُنہِ  وِزِ)  کھۅژناونہٕ  مۅکھہٕ  تہٕ  (کُنہِ  وِزِ)  امیددِیاونہٕ  مۅکھہٕ  وُزملہٕ  چُھ  ہاوان  تہٕ  (کُنہِ  وِزِ)  چُھ  گۆب  (گۆن)  اۆبُر  کھاڑان۔"
  },
  {
    "verse_id": 13,
    "translation": "(وُزملن  ہٕنزتہٕ  اۆبرٕچ)  گگراے  (یا  اَتھ  پیٚٹھ  مقررکرنہٕ  آمُت  فرشتہٕ)  بیٚیہِ  سٲری  فرشتہٕ  چِھ  تٔمۍ  سٕندِ  خوف  سٍتۍ  حمدٕ  سان  تٔمۍ  سٕنز  تسبیح  کران،  تہٕ  سُہ  چُھ  ٹاسراے  کرن  واجِنہِ  وُزملہٕ  سوزان  پتہٕ  یس  پیٚٹھ  یژھان  چُھ  تس  پیٚٹھ  چُھ  گِراوان،  تہٕ  تِم  (کفار)  چِھ  (قدرت  چو  یِمَو  نشٲنیو  باوجود)  اللہ  تعالیٰ  سٕندِس  بارس  منٛز  ژُوان،  تہٕ  سُہ  چُھ  سخت  تدبیر  (کرن)  وول  تہٕ  تھپھ  ژھنن  وول۔"
  },
  {
    "verse_id": 14,
    "translation": "تٔمۍ  سٕے  خٲطرٕ  چھے٘  حقچ  (یعنی  توحیدٕچ)  دعوت،  تہٕ  تِم  (کافر)  لُکھ  یِم  تس  وَرٲے  (بٲطل  معبودن  یعنی  پۅتلیٚن)  ہٕنز  پوٗزا  چِھ  کران،  تِم  ہیٚکن  نہٕ  تِمن  کُنہِ  چیزُک  جواب  تہِ  دِتھ۔  تِہٕنز  مثال  چھے٘  صرف  تس  شخصہٕ  سٕنز  ہِش  یُس  پنٕنۍ  دۅشوَے  اَتھہٕ  آبس  کُن  دٲرِتھ  (پۯاران)  آسہِ  تاکہ  آب  واتہِ  (پانے)  تٔمۍ  سٕندِس  ٲسس  تام  تہٕ  (یِتھہٕ  پٲٹھۍ)  چُھنہٕ  سُہ  (آب)  تس  تام  واتن  وول،  تہٕ  (یِتھے  پٲٹھۍ)  چُھنہٕ  کٲفرن  ہُنٛد  (پۅتلیٚن  ہٕنز  عبادت  کرنۍتہٕ  تِمن)  دعامنگُن  گمرٲہی  منٛز  راونہٕ  وَرٲے  کِہِنۍ۔"
  },
  {
    "verse_id": 15,
    "translation": "تہٕ  یُس  کانٛہہ  (تہِ)  آسمانن  تہٕ  زمینس  منٛز  چُھ  سُہ  چُھ  اللہ  تعالیٰ  سٕے  خٲطرٕ  سجدٕہ  کران  (کینہہ)  خوشی  سٍتۍ  تہٕ  (کینہہ)  مجبوراً  تہٕ  تِہِنزٕ  ژھایہِ  (تہِ)  چھے٘  صبح  و  شام  (تٔسۍ  سجدٕہ  کران،  پتہٕ  کیازِ  چُھ  یِمَو  کٲفرواللہ  تعالیٰ  ترٲوِتھ  پۅتلیٚن  سجدٕہ  کرُن  شروع  کۆرمُت)۔"
  },
  {
    "verse_id": 16,
    "translation": "(یِمن  کٲفرن  برونٛہہ  کَنہِ)  فرمٲوِو  زِ  آسمانن  ہُنٛد  تہٕ  زمینُک  ربّ  کُس  چُھ  ؟  تۆہۍ  فرمٲوِو  (پانے)،  اللہ  تعالیٰ  چُھ۔  (یِمن  پٕۯژِھتھ)  فرمٲوِو  تۆہۍ،  کیا  تۅہیہِ  چِھوٕ  تس  وَرٲے  (تِم  پۅتٕلۍ)  کارساز  بنٲوِمٕتۍ  یِم  نَہ  پننیٚن  پانن  خٲطرٕتہِ  کُنہِ  فٲیدٕکۍ  مٲلک  چِھ  تہٕ  نَہ  کُنہِ  نقصانٕکۍ۔  تۆہۍ  فرمٲوِو،  کیا  اۆن  تہٕ  گاشدارہیٚکنہٕ  برابر  ٲسِتھ  یا  اَنہِ  گٹہٕ  تہٕ  گاش  ہیٚکنہٕ  برابر  ٲسِتھ۔  کیا  تِمَو  چھا  اللہ  تعالیٰ  سٕندِ  خٲطرٕتِتھۍ  شریک  بنٲوِمٕتۍ  یِمَو  اللہ  تعالیٰ  سٕندیٚن  مخلوقن  ہٕنٛدۍ  پٲٹھۍ  (کینہہ  مخلوق)  پانہٕ  (تہِ)  پٲدٕ  آسن  کٔرِمٕتۍ، لہٰذا  آسہِ  تِمن  (پۅتلیٚن  ہٕنٛدِ  پٲدٕ  کرنہٕ  آمتہِ)  تَمہِ  مخلوق  نِشہِ  برونٛت  (یعنی  مغالطہٕ)  گۆمُت،  فرمٲوِیوٗکھ،  اللہ  تعالیٰ  ہٕے  چُھ  پۯتھ  چیزُک  پٲدٕ  کرن  وول  تہٕ  سُہ  چُھ  اَکھ،  سُہ  چُھ  سارِنٕے  پیٚٹھ  غٲلب۔"
  },
  {
    "verse_id": 17,
    "translation": "تٔمۍ  وول  آسمان  کہ  طرفہٕ  آب  پتہٕ  پچہِ  کۅلہٕ  نالہٕ  پننہِ  (پننہِ)  گنجٲیشہِ  مطٲبق،  پتہٕ  کھول  سہلاب  چہِ  لہرِ  پۆس  پیٚٹھ  کُن،  تہٕ  یِم  چیز  نارس  منٛز  تاونہٕ  چِھ  یِوان،  زیور  یا  باقی  سامانہٕ  بناونہٕ  خٲطرٕ  تَتھ  پیٚٹھ  تہِ  چُھ  تِیُتھے  پۆس  کھسان،  یِتھہٕ  پٲٹھۍ  چُھ  اللہ  تعالیٰ  حقچہ  تہٕ  بٲطلچہ  مثالہٕ  بیان  فرماوان،  پتہٕ  چُھ  پۆس  (آبُک  ٲسۍ  تن  یا  نارُک  سورُے)  بے  کار  سپدان  تہٕ  یِکینٛژھاہ  لُکن  خٲطرٕ  نفع  دِنہٕ  وول  چُھ  آسان  سُہ  چُھ  زمینس  منٛز  پتھ  کُن  روزان،  اللہ  تعالیٰ  چُھ  یِتھہٕ  پٲٹھۍ  مثالہٕ  بیان  کران۔"
  },
  {
    "verse_id": 18,
    "translation": "تِتھیٚن  لُکن  خٲطرٕیِمَو  پننِس  ربّ  سُنٛد  حکم  مون  چُھ  رٕژر،  تہٕ  یِمَو  تٔمۍ  سُنٛد  حکم  مون  نہٕ  ہرگاہ  تِمن  نِشہِ  تہِ  سورُے  آسہِ  یہِ  زمینس  منٛز  چُھ  تہٕ  تَتھ  سٍتۍ  بیٚیہِ  تیوٗتاہ  پتہٕ  دِن  تِم  تَتھ  (عذاب  نِشہِ  نجات  خٲطرٕ)  فدیس  منٛز  (تَمہِ  پتہٕ  تہِ)  آسہِ  یِمنٕے  لُکن  ہُنٛد  حساب  خراب،  تہٕ  یُہُنٛد  ٹھکانہٕ  چُھ  جہنم،تہٕ  سُہ  چُھ  سیٚٹھاہ  خراب  ٹھکانہٕ۔"
  },
  {
    "verse_id": 19,
    "translation": "ٲخٕرسُہ  شخص  یُس  یہِ  زانان  چُھ  زِ  یِکینٛژھاہ  تۅہیہِ  کُن  تُہٕندِس  ربّ  سٕنٛدِ  طرفہٕ  نٲزل  چُھ  کرنہٕ  آمُت  تہِ  چُھ  حق،  ہیٚکیا  تس  شخصس  ہیوٗ  ٲسِتھ  یُس  اۆن  چُھ،  کتھ  چھے٘  یٔہے  زِ  نصیحت  چِھ  گاٹلی  قبول  کران۔"
  },
  {
    "verse_id": 20,
    "translation": "یِم  لُکھ  اللہ  تعالیٰ  سُنٛد  عہد  پوٗرٕ  چِھ  کران  بیٚیہِ  چِھنہٕ  وعدٕہ  اقرار  پُھٹراوان۔"
  },
  {
    "verse_id": 21,
    "translation": "تہٕ  یِم  لُکھ  تِمن  سارِنٕے  (یعنی  حقوق  اللہ،  حقوق  الرسول،  حقوق  العباد  تہٕ  پننہِ  رشتہٕ  کیٚن  حقوقن)  وٲٹِتھ  چِھ  تھاوان،  یہِندِ  وٲٹِتھ  تھاونُک  حکم  اللہ  تعالیٰ  ہن  چُھ  دِیُتمُت  تہٕ  پننِس  ربّ  سٕندِس  خشیّتس  منٛز  چِھ  روزان  تہٕ  بُرٕ  حساب  نِشہِ  چِھ  کھۅژان  روزان۔"
  },
  {
    "verse_id": 22,
    "translation": "تہٕ  یِم  لُکھ  اللہ  تعالیٰ  سٕنٛدِ  رضا  خٲطرٕ  صبر  چِھ  کران  بیٚیہِ  چِھ  نماز  قٲیِم  تھاوان  تہٕ  یُس  رزق  اَسہِ  تِمن  دِیُتمُت  چُھ  تَمہِ  منٛزٕ  چِھ  کٔھٹِتھ  تہٕ  نَنہِ  وانہٕ  پٲٹھۍ  (دۅشوٕیَوطریقو)  خرچ  کران  تہٕ  نیکی  ہٕنٛدِ  ذریعہ  چِھ  برٲیی  روزان  دوٗر  کران  یِمَے  چِھ  تِم  لُکھ  یہِندِ  خٲطرٕ  ٲخرتُک  (مٲرۍ  مۆند)  گرٕ  چُھ۔"
  },
  {
    "verse_id": 23,
    "translation": "(ییٚتہِ)  باغ  چِھ  یِمن  منٛز  ہمیشہ  بہار  آسہِ  تِمن  منٛز  گژھن  تِم  لُکھ  دٲخل  بیٚیہِ  تِہِندیٚو  آباواجدادو  تہٕ  تِہٕنزوخاندارِنیٚو  تہٕ  تِہِندیو  اولادو  منٛزٕ  یُس  تہِ  نیکوکار  آسہِ  تہٕ  فرشتہٕ  یِن  تِمن  نِشہِ  (جنتہٕ  کہ)  پۯتھ  دروازٕہ  کِنۍ۔"
  },
  {
    "verse_id": 24,
    "translation": "(تِمن  وَنن  خوش  آوَے  کران  تہٕ  مبارک  باد  دِوانٛ)  تۅہیہِ  پیٚٹھ  ٲسِن  سلامتی  تُہٕندِصبر  کرنہٕ  کہ  بدلہٕ،  لہٰذا  (وُچِھو  وۅنۍ)  ٲخرتُک  گرٕ  کوتاہ  جان  چُھ۔"
  },
  {
    "verse_id": 25,
    "translation": "تہٕ  یِم  لُکھ  اللہ  تعالیٰ  سُنٛد  عہد  تَمہِ  کہ  مضبوط  کرنہٕ  پتہٕ  پُھٹراوان  چِھ  تہٕ  تِم  تمام  (رشتہٕ  تہٕ  حقوق)  چِھ  ژٔٹِتھ  تراوان  یہِندِ  جورنُک  اللہ  تعالیٰ  ہن  حکم  چُھ  دِیُتمُت  تہٕ  زمینس  منٛز  چِھ  فساد  تُلان  تِمنٕے  لُکن  خٲطرٕ  چھے٘  لعنت  تہٕ  تِہِندِ  خٲطرٕچُھ  یَچھ  گرٕ۔"
  },
  {
    "verse_id": 26,
    "translation": "اللہ  تعالیٰ  یس  خٲطرٕ  یژھان  چُھ  تس  چُھ  رزق  ہُرراوان  تہٕ  (یس  خٲطرٕ  یژھان  چُھ)  تنگ  چُھ  کران،  تہٕ  تِم  (کٲفر)  چِھ  دنیا  چہ  زندگی  منٛز  سیٚٹھاہ  خۅش،  ییٚلہِ  زن  دنیٲوی  زندگی  ٲخرت  کِس  مقابلس  منٛز  اکہِ  معمولی  سرمایہِ  وَرٲے  کِہِنۍتہِ  چھَنہٕ۔"
  },
  {
    "verse_id": 27,
    "translation": "تہٕ  کٲفر  لُکھ  چِھ  یہِ  ونان  زِ  أمِس  (رسولس)  پیٚٹھ  کیازِ  گٔیہِ  نہٕ  تٔمۍ  سٕندِس  ربّ  سٕندِ  طرفہٕ  کانٛہہ  نشٲنی  نٲزل  فرمٲوِیوٗکھ،  بے  شک  یس  اللہ  تعالیٰ  یژھان  چُھ  (نشٲنیو  باوجود)  چُھس  گمراہ  ٹھہراوان  تہٕ  یُس  تس  کُن  رجوع  چُھ  کران  تس  چُھ  پانس  کُن  ر  ہنمٲیی  کران۔"
  },
  {
    "verse_id": 28,
    "translation": "یِمَو  لُکو  ایمان  اۆن  تہٕ  تِہِندۍ  دل  چِھ  اللہ  تعالیٰ  سٕنزِ  ذکرِ  سٍتۍ  مطمعین  سپدان،  زٲنِتھ  تھٲوِو  زِ  اللہ  تعالیٰ  سٕنزِی  ذکرِ  سٍتۍ  چُھ  دِلن  اطمنان  نصیب  گژھان۔"
  },
  {
    "verse_id": 29,
    "translation": "یِمَو  لُکو  ایمان  اۆن  بیٚیہِ  روٗدۍ  نیک  عملہٕ  کران  تِہِندِ  خٲطرٕ  چُھ  (ٲخرتس  منٛز)  عیش  تہٕ  خوشی  بیٚیہِ  چُھ  رُت  ٹھکانہٕ۔"
  },
  {
    "verse_id": 30,
    "translation": "(اے  ٹاٹھہِ!)  یِتھے  پٲٹھۍ  چِھو  تۆہۍ  اَسہِ  تِتھِس  اُمّتس  منٛز  (رسول  بنٲوِتھ)  سوٗزِمٕتۍ  ییٚمہِ  برونٛہہ  در  حقیقت  (تمام)  اُمّتہٕ  چھے٘  گُزریمژٕ  (وۅنۍ  چھے٘  یہِ  ٲخری  اُمّت)  تاکہ  تۆہۍ  بوزنٲوِوتِمن  پیٚٹھ  سۅ  (کتاب)  پٔرِتھ  یۅسہٕ  اَسہِ  تۅہیہِ  کُن  وحی  چھے٘  کٔرمٕژ  تہٕ  تِم  چِھ  رحمٰن  سُنٛد  انکار  کران،  تۆہۍ  فرمٲوِیوٗکھ،  سُہ  چُھ  میون  ربّ  تس  وَرٲے  چُھنہٕ  کانٛہہ  معبود،  تس  پیٚٹھ  چُھ  مے٘  بھروسہٕ  کۆرمُت  تہٕ  تٔسۍ  کُن  چُھ  میون  رجوع۔"
  },
  {
    "verse_id": 31,
    "translation": "تہٕ  اگر  کانٛہہ  تِیُتھ  قرآن  آسِہے  ییٚمہِ  سٍتۍ  پہاڑ  یہَِن  پکناونہٕ  نَتہٕ  یِیہِ  ہے  تَمہِ  سٍتۍ  زمینس  چاکھ  دِنہٕ  یا  یِیہِ  ہے  تَمہِ  سٍتۍ  مۅردن  سٍتۍ  کتھ  کرناونہٕ  (تَمہِ  پتہٕ  تہِ  اَنہن  نہٕ  تِم  ایمان)،  بلکہ  چھے٘  تمام  کامہِ  اللہ  تعالیٰ  سٕندِسٕے  اختیارس  منٛز،  تیٚلہِ  کیا  ایمان  والیٚن  چھَنا  (یہِ)  پے  زِ  ہرگاہ  اللہ  تعالیٰ  یژھِ  ہے  تیٚلہِ  دِیہِ  ہے  تمام  لُکن  ہدایت،  تہٕ  ہمیشہ  روزِ  کٲفرلُکن  تِہِندیو  کرتوٗتو  کِنۍ  کانٛہہ  (نَتہٕ  کانٛہہ)  مصیبت  یِوان  نَتہٕ  روزِ  تِہٕندیٚو  گرَو  (یعنی  بستیو)  أندۍ  پٔکۍ  وسان  روزان  یۆت  تام  اللہ  تعالیٰ  سُند  (عذابُک)  وعدٕہ  یِیہِ،  بے  شک  چُھنہٕ  اللہ  تعالیٰ  وعدٕہ  خلٲفی  کران۔"
  },
  {
    "verse_id": 32,
    "translation": "تہٕ  بے  شک  اوس  تۅہیہِ  برونٛہہ  (تہِ  کفارن  ہٕنٛدِ  طرفہٕ)  رسولن  سٍتۍ  مذاق  یِوان  کرنہٕ  لہٰذا  دِژ  مے٘  کٲفرن  مہلت  پتہٕ  رٔٹۍ  مے٘  تِم  (عذاب  کِس)  گرفتس  منٛز،  پتہٕ  (وُچِھو)  میون  عذاب  کِیُتھ  اوس۔"
  },
  {
    "verse_id": 33,
    "translation": "کیا  سُہ  (اللہ  تعالیٰ)  یُس  پۯتھ  نفسس  پیٚٹھ  تٔمۍ  سٕنزن  عملن  رٲچھ  چُھ  کران  تہٕ  (تِم  پۅتٕلۍ  یِم  کٲفر) لُکو  بنٲوۍاللہ  تعالیٰ  سٕندۍ  شریک  (ہیٚکنہٕ  ہِوی  ٲسِتھ؟  ہرگز  نہٕ)۔ تۆہۍ  فرمٲوِیوٗکھ  زِ  تِہِندۍ  ناو  ؤنۍ  تو۔  (نادانو!)  کیا  تۆہۍ  چِھوٕ  تس  (اللہ  تعالیٰ  ہس)  تَمہِ  چیزٕچ  خبر  دِوان  یتھ  سہُ  (یعنی  یمہِ  کِس  وجودس  سُہ)  سٲرۍسٕے  زمینس  منٛز  زانان  چُھنہ  کِنہٕ  (یِمہٕ)  چھے٘  ظٲہری  کتھے  یاژٕ  (یُہُنٛد  حقیتس  سٍتۍ  کانٛہہ  تعلق  چُھنہٕ)  بلکہ  (چھے٘  حقیقت  یہِ  زِ)  کٲفرن  خٲطرٕ  چُھ  تِہُنٛد  فریب  آمُت  خۅش  کروُن  بناونہٕ  تہٕ  تِم  چِھ  (سیٚزِ)  وَتہِ  نِشہِ  پتھ  آمٕتۍ  رٹنہٕ،  تہٕ  یس  اللہ  تعالیٰ  گمراہ  ٹھہراوِ  تیٚلہِ  ہیٚکہِ  نہٕ  تس  خٲطرٕ  کانٛہہ  وتہٕ  ہاوُک  ٲسِتھ۔"
  },
  {
    "verse_id": 34,
    "translation": "تِہِندِ  خٲطرٕ  چُھ  دنیٲوی  زندگی  منٛز  (تہِ)  عذاب  تہٕ  یقینا  چُھ  ٲخرتُک  عذاب  زیادٕ  سخت  تہٕ  تِمن  چُھنہٕ  اللہ  تعالیٰ  ہس  نشہِ  (یعنی  تمۍسٕندِ  عذاب  نِشہِ)  کانٛہہ  بچاون  وول۔"
  },
  {
    "verse_id": 35,
    "translation": "تَمہِ  جنتُک  حال  ییٚمِیُک  پرہیزگارن  سٍتۍ  وعدٕہ  چُھ  آمُت  کرنہٕ  (چُھ  یہِ)  زِ  تَتھ  بٔنۍ  کِنۍ  چھے٘  کۅلہٕ  پکان،  تَمِیُک  میوہ  تہِ  چُھ  ہمیشہ  روزن  وول  تہٕ  تَمِیُک  شیہجار  (تہِ)،  یہِ  چُھ  تِمن  لُکن  ہُنٛد  (رُت)  انجام  یِمَو  تقویٰ  اختیار  کۆر،  تہٕ  کٲفرن  ہُنٛد  انجام  چُھ  جہنمُک  نار۔"
  },
  {
    "verse_id": 36,
    "translation": "تہٕ  یِمن  لُکن  اَسہِ  کتاب  (تورات)  چھے٘  دِژمٕژ  (اگر  تِم  صحیح  مومن  چِھ  تیٚلہِ)  چِھ  تِم  یمہِ  (قرآن)  سٍتۍ  خۅش  سپدان  یُس  تۅہیہِ  کُن  چُھ  نٲزل  کرنہٕ  آمُت  تہٕ  تِمو  (تِہنٛدِوے)  فرقو  منٛزٕ  چِھ  کینہہ  تِتھۍ  تہِ  یِم  اَمہِ  کِس  کینٛژھس  حصس  انکار  چِھ  کران،  فرمٲوِیوٗکھ  زِ  مے٘  چُھ  بس  یۅہے  حکم  آمُت  دِنہٕ  زِ  بہٕ  کرٕ  اللہ  تعالیٰ  سٕنز  عبادت  تہٕ  تس  سٍتۍ  ٹھہراون  نہٕ  (کانٛہہ)  شریک،  تٔسۍ  کُن  چُھس  بہٕ  ناد  دِوان  تہٕ  تٔسۍ  کُن  چُھ  مے٘  واپس  گژُھن۔"
  },
  {
    "verse_id": 37,
    "translation": "تہٕ  یِتھے  پٲٹھۍ  چُھ  اَسہِ  یہِ  (قرآن)  حکم  بنٲوِتھ  عربی  زبٲنۍ  منٛز  نٲزل  کۆرمُت،  تہٕ  (اے  بوزن  والہِ!)  اگر  ژے٘  یِمن  (کٲفرن)  ہٕنزن  خوٲہشن  ہٕنز  پٲروی  کٔرٕتھ  اَمہِ  پتہٕ  زِ  ژے٘  نِش  چُھ  (قطعی)  علم  آمُت  تیٚلہِ  نَہ  آسہِ  چانہِ  خٲطرٕ  اللہ  تعالیٰ  سٕندِس  مقابلس  منٛز  کانٛہہ  مددگار  تہٕ  نَہ  کانٛہہ  رٲچھ  کرن  وول۔"
  },
  {
    "verse_id": 38,
    "translation": "تہٕ  (اے  رسول!)  بے  شک  سوٗزۍ  اَسہِ  تۅہیہِ  برونٛہہ  (واریاہ)  پیغمبر  تہٕ  اَسہِ  بناوِ  تِہِندِ  خٲطر  خاندارِنہِ  (تہِ)  تہٕ  اولاد  (تہِ)،  بیٚیہِ  چھَنہٕ  کٲنسہِ  رسول  سٕنز  یہِ  کٲم  زِ  سُہ  اَنہِ  نشٲنی  البتہ  اللہ  تعالیٰ  سٕندِ  حکمہٕ  سٍتۍ،  پۯتھ  اَکہِ  معیادٕ  خٲطرٕ  چُھ  اَکھ  تحریر۔"
  },
  {
    "verse_id": 39,
    "translation": "اللہ  تعالیٰ  یتھ  (لیٚکھنہٕ  آمتِس)  یژھان  چُھ  (تَتھ)  چُھ  نٕہناوان  تہٕ  (یَتھ  یژھان  چُھ)  پوچھر  چُھس  دوان،  تہٕ  تٔسۍ  نِشہِ  چھے٘  اصلی  کتاب  (لوحِ  محفوظ)۔"
  },
  {
    "verse_id": 40,
    "translation": "تہٕ  اگر  أسۍ  (تَمہِ  عذابُک)  کینہہ  حصہٕ  ییٚمِیُک  اَسہِ  یِمن  (کٲفرن)  سٍتۍ  وعدٕہ  چُھ  کۆرمُت  تۅہیہِ  (ظٲہری  حیاتس  منٛزٕے)  ہاوَو  یا  تُلۂو  أسۍ  (تَمہِ  برونٛہہ)  تۆہۍ  (یِمن  دۅشوٕنۍچیز  ن  ہُنٛد  دارمدار  چُھ  سانہِ  مرضی  پیٚٹھ)  تۅہیہِ  پیٚٹھ  چھے٘  صرف  (احکامن  ہٕنٛدِ)  واتناونٕچ  ذمہٕ  دٲری  تہٕ  حساب  ہیۆن  چھے٘  سٲنۍ  کٲم۔"
  },
  {
    "verse_id": 41,
    "translation": "کیا  تِم  چِھنا  وُچھان  زِ  أسۍچِھ  زمین  (یۅسہٕ  تِہِندِس  قبضس  منٛزچھے٘) پۯتھ  طرفہٕ  کم  کران  (تہٕ  تِہِندۍ  اکثر  علاقہٕ  چِھ  وارٕ  وارٕ  اسلامس  تابع  سپدان)،  تہٕ  اللہ  تعالیٰ  ہٕے  چُھ  حکم  فرماوان  کانٛہہ  تہِ  چُھنہٕ  تٔمۍ  سٕندِس  حکمس  رد  کرن  وول،  تہٕ  سُہ  چُھ  جل  حساب  ہیٚنہٕ  وول۔"
  },
  {
    "verse_id": 42,
    "translation": "تہٕ  بے  شک  اوس  تِمَو  لُکو  تہ  مکر  تہٕ  فریب  کۆرمُت  یِم  یِمن  برونٛہہ  چِھ  گُزریمٕتۍ  لہٰذا  چھے٘  یِمہٕ  تمام  تدبیرٕ  پُھٹراونہِ  (تہِ)  اللہ  تعالیٰ  سٕندِس  اختیارس  منٛز۔  سُہ  چُھ  وارٕ  پٲٹھۍ  زانان  یِکینژھاہ  پۯتھ  کانٛہہ  شخص  کماوان  چُھ،  تہٕ  کفارن  لگہِ  جلدٕے  پَتَہ  زِ  ٲخرتُک  گرٕ  کس  کِیُت  چُھ۔"
  },
  {
    "verse_id": 43,
    "translation": "تہٕ  کٲفر  لُکھ  چِھ  ونان  زِ  تۆہۍ  چِھو  نہٕ  پیغمبر،  فرمٲوِیوٗکھُ،  (میٲنِس  رسالتس  پیٚٹھ)  چُھ  مے  تہٕ  تۅہیہِ  درمیان  اللہ  تعالیٰ  بطورِ  گواہ  کٲفی  تہٕ  سُہ  شخص  تہِ  یَس  نِشہِ  (پٔزۍپٲٹھۍآسمٲنۍ)  کتابِہ  ہُنٛد  علم  چُھ۔"
  }
]