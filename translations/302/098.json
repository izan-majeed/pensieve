[
  {
    "verse_id": 1,
    "translation": "اہلِ  کتابو  منٛزٕ  یِم  لُکھ  کٲفر  سپٕدۍ  بیٚیہ  مشرک  ٲسۍنہٕ  تَتھ  وقتس  تام  (کفرٕ  نِشہِ)  الگ  سپدن  وٲلۍ  یۆت  تام  (نہٕ)  تِمن  نِشہِ  ٹاکارٕہ  ثبوٗت  یِیہِ  ہے۔"
  },
  {
    "verse_id": 2,
    "translation": "(سۅ  دلیل)  چِھ  اللہ  تعالیٰ  سٕندِ  طرفہٕ  رسول  (آخرالزماں  صلی  اللہ  علیہ  وسلم)  یِم  (تِمن  پیٚٹھ)  پاک  ورقن  ہٕنز  (یعنی  قرآنٕچ)  تلاوت  چِھ  کران۔"
  },
  {
    "verse_id": 3,
    "translation": "یِمن  منٛز  درست  تہٕ  مستحکم  احکام  (درج)  چِھ۔"
  },
  {
    "verse_id": 4,
    "translation": "(تِمن) اہلِ  کتابن  منٛز  اوس  نہٕ  (نبی  آخرالزماں  صلی  اللہ  علیہ  وسلمن  ہٕندِس  نبوتس  تہٕ  رسالتس  پیٚٹھ  ایمان  اننس  بیٚیہ  تِہنٛز  شانِ  اقدس  پرزٕ  ناونس  متعلق  گۅڈٕ)  کانٛہہ  پھوٗٹ  پیۆمُت  مگر  اَمہِ  پتہٕ  زِ  ییٚلہِ  (محمد  صلی  اللہ  علیہ  وسلمن  ہٕندِ  بعثتٕچ)  ٹاکارٕہ  دلیل  تِمن  نِشہِ  آیہِ  (پتہٕ  گٔے  تِم  پانہٕ  وٲنۍ  تقسیم  کٲنسہِ  اۆن  تِمن  پیٚٹھ  ایمان  تہٕ  کانٛہہ  سپُد  حسدٕ  کہ  بٲعث  منکر  تہٕ  کٲفر)۔"
  },
  {
    "verse_id": 5,
    "translation": "حالانکہ  تِمن  اوس  صرف  یۅہے  حکم  دِنہٕ  آمُت  زِ  صرف  تٔمۍ  سٕندی  خٲطرٕ  پَنُن  دین  خٲلص  کٔرِتھ  کٔرِن  اللہ  تعالیٰ  سٕنز  عبادت،  (پۯتھ  بٲطلس  نِشہِ  بیۆن  سپدِتھ)  کٔرِن  حقس  کُن  یکسوٗیی  پٲدٕ  بیٚیہِ  کٔرِن  نماز  قٲیِم  بیٚیہِ  دِین  زکوٰۃ  تہٕ  یۅہے  چُھ  سیۆد  تہٕ  مضبوط  دین۔"
  },
  {
    "verse_id": 6,
    "translation": "بے  شک  یِم  لُکھ  اہلِ  کتابو  منٛزٕ  کٲفر  سپٕدۍبیٚیہِ  مشرک  (سٲری)  آسن  جہنم  کِس  نارس  منٛز  (پیٚتھ)  تِم  چِھ  ہمیشہ  تٔتھۍ  منٛز  روزن  وٲلۍ،  یِمَے  لُکھ  چِھ  بدترین  مخلوق۔"
  },
  {
    "verse_id": 7,
    "translation": "بے  شک  یِمَو  لُکو  ایمان  اۆن  بیٚیہِ  روٗدۍ  نیک  عمل  کران  تِمَے  لُکھ  چِھ  تمام  مخلوق  کھوتہٕ  بہتر۔"
  },
  {
    "verse_id": 8,
    "translation": "تِہُنٛد  جزا  چُھ  تِہِندِس  ربّ  سٕنزِ  بارگاہِ  منٛز  ہمیشہ  روزنٕکۍ  باغ  یِمن  بٔنۍ  کِنۍ  کۅلہٕ  چھے٘  پکان،تِم  روزن  یِمن  منٛز  ہمیشہ  ہمیشہ،اللہ  تعالیٰ  چُھ  تِمن  رٲضۍ  گۆمُت  تہٕ  تِم  لُکھ  چِھ  تس  رٲضۍ،  یہِ  (مقام)  چُھ  تس  شخصس  خٲطرٕ  یُس  پننِس  ربّس  کھوژان  روٗد۔"
  }
]