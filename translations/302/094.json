[
  {
    "verse_id": 1,
    "translation": "کیا  اَسہِ  کۆر  نا  تُہٕندِ  خٲطرٕ  تُہُنٛد  سینہٕ (علم  و  حکمت  تہٕ  معرفت  کہ  نوٗرٕخٲطرٕ) کُشادٕہ۔"
  },
  {
    "verse_id": 2,
    "translation": "تہٕ  اَسہِ  لۆژروو  تُہُنٛد (اُمّت  کہ  غمُک  سُہ) بار  تۅہیہِ  نِشہِ۔"
  },
  {
    "verse_id": 3,
    "translation": "یُس  تُہٕندِس  (مبارک)  پشتس  پیٚٹھ  گۆب  اوس  گژھان۔"
  },
  {
    "verse_id": 4,
    "translation": "تہٕ  اَسہِ  کٔر  تُہٕندِ  خٲطرِ  تُہٕنز  ذکر (پننہِ  ذکرِ  سٍتۍ  رلٲوِتھ  دنیاہس  تہٕ  ٲخرتس  منٛز  پۯتھ  جایہِ) بلند۔"
  },
  {
    "verse_id": 5,
    "translation": "لہٰذا  چھے٘  بے  شک  پۯتھ  دشوٲری  سٍتۍ  آسٲنی  (یِوان)۔"
  },
  {
    "verse_id": 6,
    "translation": "پٔزۍپٲٹھۍ  چھے٘ (اَتھ) دشوٲری  سٍتۍ  آسٲنی  (تہِ)۔"
  },
  {
    "verse_id": 7,
    "translation": "پتہٕ  ییٚلہِ  تۆہۍ (اُمّت  چہ  تعلیمہِ،تبلیغ  تہٕ  جہادٕ  بیٚیہِ  فرض  ادا  کرنہٕ  نِشہِ) فارغ  سپدِو  تیٚلہِ  ٲسِو (ذکرِ  تہٕ  عبادتس  منٛز)  محنت  کران۔"
  },
  {
    "verse_id": 8,
    "translation": "بیٚیہِ  ٲسِو  پننِس  ربّس  کُن  رٲغب  سپدان۔"
  }
]