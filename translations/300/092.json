[
  {
    "verse_id": 1,
    "translation": "رٲژ  ہُنٛد  قسم  ییٚلہِ  سۅ  وُرُن  چھےٚ  کران،"
  },
  {
    "verse_id": 2,
    "translation": "بیٚیہِ  دۅہُک  ییٚلہِ  سُہ  روشن  سپدان  چُھ،"
  },
  {
    "verse_id": 3,
    "translation": "تہٕ  تٔمِس  ذات  سُنٛد  قَسم  ییٚمۍ  نَر  تہٕ  مادٕہ  پٲدٕ  کوٚر،"
  },
  {
    "verse_id": 4,
    "translation": "پَزر  چُھ  یِہ  زِ  تُہٕنٛزٕ  کوٗششہِ  چھےٚ  مختلف  قسمن  ہٕنٛزٕ  ﴿یعنی  یِتھہٕ  پٲٹھۍ  رات  تہٕ  دۅہ،  نَر  تہٕ  مادٕہ  اکھ  أکِس  نِشہِ  مختلف  چِھ،  تہٕ  یِہٕنٛدۍ  آثار  تہٕ  نتیجہِ  چِھنہٕ  پانہٕ  وٲنۍ  رلان،  تِتھے  پٲٹھۍ  یِمن  وَتن  تہٕ  مقصدن  اندر  توٚہۍ  پننہِ  کوٗششہِ  کران  چِھو  تِم  تہِ  چھےٚ  پننہِ  نوعیت کہ  لحاظہٕ  مختلف  تہٕ  پننیٚو  نتیجو  اعتبارٕ  متضاد﴾،"
  },
  {
    "verse_id": 5,
    "translation": "تیٚلہِ  ییٚمۍ  ﴿خداے  سٕنٛزِ  وتہِ  منٛز﴾  مال  دِیُت  تہٕ  ﴿خداے  سٕنٛزِ  نافرمٲنی  نِشہ﴾  کوٚرُن  پرہیز،"
  },
  {
    "verse_id": 6,
    "translation": "تہٕ  رٕژَر  مونُن  پوٚز،"
  },
  {
    "verse_id": 7,
    "translation": "أمِس  دِمَو  أسۍ  آسان  وَتہِ  مۅکھہٕ  سہولیت  ﴿یعنی  تَتھ  وَتہِ  پیٚٹھ  پکُن  کرَو  أمِس  خٲطرٕ  آسان  یُس  انسان  سٕنٛدِ  فطرت  مطٲبق  چُھ﴾"
  },
  {
    "verse_id": 8,
    "translation": "تہٕ  ییٚمۍ  بخُل  کوٚر  تہٕ  ﴿پننِس  خدایس  نِشہِ﴾  ورتٲوٕن  بے  نیازی،"
  },
  {
    "verse_id": 9,
    "translation": "تہٕ  رٕژرس  کوٚرُن  تکذیب  ﴿انکار﴾،"
  },
  {
    "verse_id": 10,
    "translation": "أمِس  دِمَو  أسۍ  سخت  وَتہِ  مۅکھہٕ  سہولیت  ﴿یعنی  فطرتس  خلاف  پکُن  کرَو  أمۍ  سٕنٛدِ  خٲطرٕ  آسان﴾۔"
  },
  {
    "verse_id": 11,
    "translation": "تہٕ  ٲخر  کَتھ  لگہِ  أمۍ  سُنٛد  مال  أمِس  ییٚلہِ  زَن  یِہ  ہلاک  سپدِ؟"
  },
  {
    "verse_id": 12,
    "translation": "بے شک  چھےٚ  وَتھ  ہاوٕنۍ  سانہِ  ذمہٕ۔"
  },
  {
    "verse_id": 13,
    "translation": "تہٕ  پَزر  چُھ  یِہ  زِ  ٲخرت  تہٕ  دُنیا  دۅشوٕنۍ  ہٕنٛدۍ  چِھ  أسی  مٲلِک۔"
  },
  {
    "verse_id": 14,
    "translation": "لہٰذا،  مےٚ  کٔرِمَو  توٚہۍ  خبردار  تَمہِ  نارٕ  نِشہِ  یَتھ  لمبک  آسن  وۅتھان۔"
  },
  {
    "verse_id": 15,
    "translation": "تَتھ  منٛز  دَزِ  نہٕ  مگر  دَزِ  سُہ  انتہٲیی  بدبخت،"
  },
  {
    "verse_id": 16,
    "translation": "ییٚمۍ  تکذیب  ﴿انکار﴾  کوٚر  تہٕ  رۅے  پِھرُن۔"
  },
  {
    "verse_id": 17,
    "translation": "تہٕ  تس  نِشہِ  یِیہِ  دوٗر  تھاونہٕ  سُہ  نہایت  پرہیزگار،"
  },
  {
    "verse_id": 18,
    "translation": "یُس  پاک  سپدنہٕ  مۅکھہٕ  پنُن  مال  چُھ  دِوان۔"
  },
  {
    "verse_id": 19,
    "translation": "تس  پیٚٹھ  چُھنہٕ  کٲنٛسہِ  ہُنٛد  کانٛہہ  احسان  ییٚمیُک  بدلہ  تَس  دِیُن  پیٚیِہ۔"
  },
  {
    "verse_id": 20,
    "translation": "سُہ  چُھ  صرف  پننِس  رب  سٕنٛزِ  رضاجوٗیی  خٲطرٕ  یِہ  کٲم  کران۔"
  },
  {
    "verse_id": 21,
    "translation": "تہٕ  سُہ  سپدِ  ﴿تٔمِس﴾  ضرور  خوش۔"
  }
]