[
  {
    "verse_id": 1,
    "translation": "قَسم  آسمانُک  یُس  بُرجہٕ  وول  چھُ۔"
  },
  {
    "verse_id": 2,
    "translation": "بیٚیہِ  چُھ  قَسم  تَمہِ  دۅہک  ییٚمُیک  وعدٕہ  تھاونہٕ  آمُت  چھُ  یعنی  قیامت  کہ  دۅہُک۔"
  },
  {
    "verse_id": 3,
    "translation": "بیٚیہِ  چھُ  قَسم  گواہ  سُند  بیٚیہِ  یَس  پٮ۪ٹھ  گواہ  روزِہ۔"
  },
  {
    "verse_id": 4,
    "translation": "مارنہٕ  آے  کھے  کھنن  وٲلۍ۔"
  },
  {
    "verse_id": 5,
    "translation": "یِمو  تِمن  کَھیَن  منٛز  نار  زول  سٮ۪ٹھاہ  زِیُن  ترٲوِتھ  مسلمانن  تَتھ  منٛز  ترٲوِتھ  عذاب  کرنہٕ  خٲطرٕہ۔"
  },
  {
    "verse_id": 6,
    "translation": "ییٚلہِ  ٲسۍ  تِم  تِمن  نارٕہ  کھۅڈن  ہٕندِس  بٔٹھِس  پٮ۪ٹھ  بِہِتھ۔"
  },
  {
    "verse_id": 7,
    "translation": "تِم  یُس  تکلیف  مسلمانن  دِوان  ٲسۍ  تہِ  ٲسۍ  پانہٕ  وُچھان۔"
  },
  {
    "verse_id": 8,
    "translation": "تِمن  مسلمانن  ٲسۍ  نہٕ  تِم  انتقام  تہٕ  بدلہٕ  ہیٚوان  مگر  ییٚمہِ  کُوۍ  کہ  تِم  ٲسۍ  پَژھ  کران  معبودِ  برحقس  یُس  سٮ۪ٹھاہ  عزت  وول  تہٕ  سٮ۪ٹھاہ  تعریف  کرنہٕ  آمُت  چھُ۔"
  },
  {
    "verse_id": 9,
    "translation": "یَس  پادشاہت  چھےٚ  آسمانن  تہٕ  زمینن  ہنز،  تَمہِ  علاوٕہ  چھُ  اللہ  تعالیٰ  پرٛتھ  چیز  پانہٕ  وُچھان۔"
  },
  {
    "verse_id": 10,
    "translation": "پزۍ  پٲٹھۍ  یِمو  لوٗکو  آزمٲیش  کٔر  باایمان  مردن  تہٕ  باایمان  زنانن  عذابس  گرفتار  کرنہٕ  سٍتۍ،  توپتہٕ  کوٚرُکھ  نہٕ  توبہٕ  تَمہِ  نِشہِ،  پس  تِمنٕے  کِیُت  چھُ  دوزخُک  عذاب  ٲخرتس  اندر  بیٚیہِ  چھُ  تِمنٕے  کِیُت  دَزنُک  عذاب  دنیاسٕے  اندر  یِتھہٕ  پٲٹھۍ  اصحابُ  الاخدود  زٲلۍ  اللہ  تعالیٰ  ہن  تَتھ  نارس  اندر  یُس  تِمو  مسلمانن  ہٕندِ  خاطرٕہ  تیار  کوٚرمُت  اوس۔"
  },
  {
    "verse_id": 11,
    "translation": "بتحقیق  یِمو  ایمان  اوٚن  تہٕ  رٕژٕ  عملہٕ  کریٚکھ  تِمن  کِتۍ  چِھ  تِمے  باغ  یِمن  اندر  جویہِ  پکان  چھےٚ،  یٔہے  چھِ  بٔڈ  رستہٕ  گٲری۔"
  },
  {
    "verse_id": 12,
    "translation": "پٔزۍ  پٲٹھۍ  رَٹُن  چٲنِس  پروردِگارٕ  سُند  چھُ  سٮ۪ٹھاہ  سخت۔"
  },
  {
    "verse_id": 13,
    "translation": "پٔزۍ  پٲٹھۍ  سُے  چھُ  سُہ  یُس  گۅڈٕہ  پٲدٕہ  کران  چھُ،  سُے  کرِہ  مرنہٕ  پتہٕ  بیٚیہِ  پٲدٕہ۔"
  },
  {
    "verse_id": 14,
    "translation": "سُے  چھُ  سٮ۪ٹھاہ  گناہ  بخشہِ  وُن،  سُے  چھُ  ٹوٹھ  تھاوٕوُن  بندس۔"
  },
  {
    "verse_id": 15,
    "translation": "سُے  چھُ  عرشہِ  وول  سُے  چھُ  بزرگ  تہٕ  بوٚڈ  (ذاتہٕ  کِنۍ  تہِ  تہٕ  صِفتو  کِنۍ  تہِ۔)"
  },
  {
    "verse_id": 16,
    "translation": "کرٕوُن  تہِ  یہِ  ییٚژِھہ۔"
  },
  {
    "verse_id": 17,
    "translation": "اے  پیغمبر  کیا  تۅہیہِ  نِشہِ  وٲژہ  خبر  خداے  سٕندیٚن  دشمنن  ہنزن  لشکرن  ہٕنز؟  (تِم  سٲری  گٔلۍ  کفرٕہ  تہٕ  نافرمٲنی  ہٕندِ  سببہٕ)"
  },
  {
    "verse_id": 18,
    "translation": "تِم  گٔے  قومِ  فرعون  تہٕ  قومِ  ثمود۔  (أزِکۍ  کٲفر  چھِنہٕ  یِمو  واقعاتو  سٍتۍ  کانٛہہ  سبق  رٹان)"
  },
  {
    "verse_id": 19,
    "translation": "بلکہ  أزِکۍ  کٲفر  چھِ  تِمن  واقعاتن  اَپُز  گٕنزران  مگر  گژھن  کوٚت۔"
  },
  {
    "verse_id": 20,
    "translation": "اللہ  تعالیٰ  چُھ  پرٛتھ  طرفہٕ  تِمن  گھیرٕہ  کٔرِتھ۔  (قرآنِ  مجید  چھُنہٕ  تِیُتھ  چیزَہ  یَتھ  تِہندِ  اَپُز  گٕنزرنہٕ  سٍتۍ  کینٛہہ  کم  گژِھہ)"
  },
  {
    "verse_id": 21,
    "translation": "بلکہ  چھُ  قرآنِ  مجید  سٮ۪ٹھاہ  تھوٚد  مرتبہٕ  کِنۍ۔"
  },
  {
    "verse_id": 22,
    "translation": "رٲچھ  کرنہِ  آمُت  أکِس  سفید  مۅختہٕ  پچہِ  پٮ۪ٹھ  لیٚکھنہٕ  آمُت۔  (توپتہٕ  عرشِ  مجیدس  الوُند  ترٲوِتھ  مَلکس  أکۍ  سٕنزِہ  کۅچھہِ  کیٚتھ  تھاونہٕ  آمُت)"
  }
]