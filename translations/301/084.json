[
  {
    "verse_id": 1,
    "translation": "ییٚلہِ  آسمانس  چَھلہٕ  گژھن  خداے  سٕندِ  حکمہٕ۔"
  },
  {
    "verse_id": 2,
    "translation": "بیٚیہِ  مانہِ  آسمان  پننِس  پروردگارٕ  سُند  حکم  تَس  پَزِ  حکم  مانُن۔"
  },
  {
    "verse_id": 3,
    "translation": "بیٚیہِ  ییٚلہِ  زمین  زیٹھراونہٕ  یِیہِ  خداے  سٕندِ  حکمہٕ  سٍتۍ۔"
  },
  {
    "verse_id": 4,
    "translation": "بیٚیہِ  ترٛاوِ  زمین  نیٚبر  تِم  سٲری  چیز  یِم  تَتھ  منٛز  چھِ،  سُہ  سپدِ  خٲلی۔"
  },
  {
    "verse_id": 5,
    "translation": "سُتہِ  مانہِ  پننِس  پروردگارٕ  سُند  حکم،  تس  تہِ  پَزِ  حکم  مانُن۔"
  },
  {
    "verse_id": 6,
    "translation": "اے  انسانہٕ  بے  شک  ژٕہ  چھُکھ  تکلیف  تہٕ  محنت  تُلہٕ  وُن  پننِس  پروردِگارس  نِشہِ  واتنہٕ  خٲطرٕہ،  پس  چھُکھ  ژٕہ  تس  سٍتۍ  ملاقات  کروُن۔  (نیکین  اندر  محنت  کٔرِتھ  تہٕ  تٔسۍ  نِشہِ  واتہٕ  وُن  بدی  اندر  مشقت  تُلِتھ  تہٕ  تٔسۍ  نِشہِ  واتہٕ  وُن،  تٔسۍ  نِشہِ  پننیٚن  عملن  ہٕنز  موٚزوٗرۍ  حٲصل  کرٕوُنۍ،  رٕژن  عملن  رٕژ  موٚزوٗرۍ  یَچھ  عملن  یچھ  موٚزوٗرۍ۔"
  },
  {
    "verse_id": 7,
    "translation": "ادٕہ  یَس  أکِس  نامۂ  اعمال  دِنہٕ  یِیہِ  دٔچھنِس  اَتھس  کیٚتھ،"
  },
  {
    "verse_id": 8,
    "translation": "پس  نزدیک  چھُ  کہ  حساب  یِیہِ  ہیٚنہٕ  تس  حسابَہ  سہل  تہٕ  آسان۔"
  },
  {
    "verse_id": 9,
    "translation": "واپس  پھیرِ  سُہ  پننیٚن  بٲژن  کُن  خۅش  سپدِتھ۔"
  },
  {
    "verse_id": 10,
    "translation": "بیٚیہِ  یَس  أکِس  دِنہٕ  یِیہِ  نامۂ  اعمال  پَنُن  تٔھر  پٔتۍ  کِنۍ  کھوورِس  اَتھس  کیٚتھ۔"
  },
  {
    "verse_id": 11,
    "translation": "سُہ  دِیہِ  کرٛیٚکہٕ  تہٕ  آلو  گلہٕ  نس  پننِس۔"
  },
  {
    "verse_id": 12,
    "translation": "بیٚیہِ  اَژِہ  سُہ  دَزوُنِس  نارس  اندر۔"
  },
  {
    "verse_id": 13,
    "translation": "پٔزۍ  پٲٹھۍ  اوس  سُہ  دنیاہس  اندر  پننیٚن  بٲژن  منٛز  خۅش  تہٕ  بے  غم۔"
  },
  {
    "verse_id": 14,
    "translation": "پزۍ  پٲٹھۍ  تَس  اوس  گُمان  زِ  خدایس  کُن  چھُنہٕ  رجوع  کرُن۔"
  },
  {
    "verse_id": 15,
    "translation": "البتہ  تس  چھُ  ضرور  خدایس  کُن  رجوع  کرُن،  پزۍ پٲٹھۍ  تٔمۍ  سُند  پروردِگار  اوس  تٔمۍ  سٕنزٕ  سارے  کامہِ  وارٕہ  وُچھان۔"
  },
  {
    "verse_id": 16,
    "translation": "پَس  چُھس  بہٕ  قَسم  ہاوان  تَمہِ  سُرخی  ہُند  (یۅسہٕ  آفتاب  لوٗسِتھ  آسمان  کِس  اندس  پٮ۪ٹھ  چھےٚ  آسان۔)"
  },
  {
    "verse_id": 17,
    "translation": "بیٚیہِ  چھُس  قَسم  ہاوان  رٲژ  ہُنٛد  بیٚیہِ  تَمہِ  سارِکُے  یَتھ  رات  چھےٚ  سۅمبران۔"
  },
  {
    "verse_id": 18,
    "translation": "بیٚیہِ  چھُس  قَسم  ہاوان  زوٗنہِ  ہُنٛد  ییٚلہِ  سۅ  مٕژرَنہٕ  یِوان  چھےٚ  پوٗرٕہ  سپدان  چھےٚ۔"
  },
  {
    "verse_id": 19,
    "translation": "توٚہۍ  کٔھسِو  ضرور  اکہِ  حالہٕ  پتہٕ  بیٚیِس  حالس  کُن۔"
  },
  {
    "verse_id": 20,
    "translation": "پس  کیا  گوٚو  کٲفرن  تِم  چھِنہٕ  یوٗت  ؤنِتھ  تہِ  پَژھ  کران۔"
  },
  {
    "verse_id": 21,
    "translation": "بیٚیہِ  ییٚلہِ  تِمن  پٮ۪ٹھ  قرآنِ  مجید  چھُ  پرنہٕ  یِوان،  تَمِچ  فصاحت  و  بلاغت  بوٗزِتھ  چھِنہٕ  تِم  سجدٕہ  دِوان  تہٕ  سرِ  تسلیم  خم  کران۔"
  },
  {
    "verse_id": 22,
    "translation": "بلکہ  یِمو  لوٗکو  پژھ  کٔرنہٕ  تِم  چھِ  اَتھ  قرآنِ  مجیدس  اَپُز  گٕنزران۔"
  },
  {
    "verse_id": 23,
    "translation": "اللہ  تعالیٰ  چھُ  یٔژھ  زانان  تہِ  سورُے  یہِ  تِم  دِلن  منٛز  تھاوان  چھِ۔"
  },
  {
    "verse_id": 24,
    "translation": "پس  خۅش  خبر  ؤنِو  تِمن  دۅوَد  تہٕ  دَگ  دِوُنہِ  عذابٕچ  سارِنٕے۔"
  },
  {
    "verse_id": 25,
    "translation": "مگر  یِمو  پژھ  کٔر  تہٕ  رٕژٕہ  عملہٕ  کریٚکھ،  تِہندِ  خٲطرٕہ  چھےٚ  موزوٗرۍ  حدٕہ  روٚستُے  مِنتہٕ  ورٲے۔"
  }
]