[
  {
    "verse_id": 1,
    "translation": "نَہ،  ﴿کلامُک  ابتدا  نَہ  سٍتۍ  کرُن  چُھ  خۅد  اَتھ  کتھہِ  پیٚٹھ  دلالت  کران  زِ  گۅڈے  ٲس  کۅستام  کتھ  چلان  ییٚمہِ کِس  تردیدس  منٛز  یِہ  سورٕہ  نٲزِل  چُھ  سپُدمُت۔  لہٰذا  چُھ  یتھ  جایِہ  نَہ  وننُک  مطلب  یِہ  زِ  یِکینٛژھاہ  توٚہۍ  سمجھان  چِھو  سُہ  چُھنہٕ  صحیح،  بٕہ  چُھس  قسم  ہٲوِتھ  ونان  زِ  اصلی  کتھ  چھےٚ  یِہ﴾  بٕہ  چُھس  قسم  ہاوان  قیامت کہ  دۅہُک،  ﴿قیامت  کِس  یِنس  پیٚٹھ  خۅد  قیامتُک  قَسم  چُھ  امہِ  موجوب  ہاونہٕ  آمُت  زِ  امِیُک  یُن  چُھ  یقینی،  سورُے  نظامِ  عالم  چُھ  گوٲہی  دِوان  زِ  یِہ  نظام  نَہ  چُھ  ازلی  نَہ  چُھ  اَبدی،  ییٚلہِ  کِہِنۍ  اوس  نہٕ  تیٚلہِ  آو  وجودس  تہٕ  اکہِ  وقتہٕ  گژِھہ  ضروٗر  ختم﴾"
  },
  {
    "verse_id": 2,
    "translation": "تہٕ  نَہ،  بٕہ  چُھس  قسم  ہاوان  ملامت  کرن  والہ  نفسُک،  ﴿یعنی  ضمیر  یُس  بُرٲیی  پیٚٹھ  انسانس  چُھ  ملامت  کران  تہٕ  ییٚمیُک  انسانس  منٛز  موجود  آسُن  یِہ  شہادت  چُھ  دِوان  زِ  انسان  چُھ  پننیو  اعمالو  خٲطرٕ  جواب  دہ﴾"
  },
  {
    "verse_id": 3,
    "translation": "کیا  انسان  چھا  یِہ  سمجھان  زِ  أسۍ  ہیٚکو  نہٕ  تٔمۍ  سٕنزٕ  أڈِجہِ  جمع  کٔرِتھ؟"
  },
  {
    "verse_id": 4,
    "translation": "کیازِ  نہٕ؟  أسۍ  چِھ  تٔمۍ  سٕنٛدۍ  اوٚنگجہِ  گںڈ  تام  بناونس  پیٚٹھ  قدرت  تھاوان۔"
  },
  {
    "verse_id": 5,
    "translation": "مگر  انسان  چُھ  یژھان  یِہ  زِ  برونٛہہ  کُن  تہِ  روزِہے  گناہ  کران۔  ﴿یعنی  قیامت کہِ  انکارُک  اصلی  وجہ  چُھ  یۅہے،  نَہ  زِ  کانٛہہ  تِژھ  غلطی  تہٕ  علمی  دلیل  ییٚمہِ  کِس  بِناہس  پیٚٹھ  انسان  یِہ  ہیٚکہِ  ؤنِتھ  زِ  قیامت  سپدِ  نہٕ  ہرگز  برپا  یا  امیُک  برپا  سپدُن  چُھ  ناممکن﴾"
  },
  {
    "verse_id": 6,
    "translation": "پٕرٛژھان  چُھ  ٲخر  کر  چُھ  تتھ  قیامت  کِس  دۅہس  یُن؟"
  },
  {
    "verse_id": 7,
    "translation": "پتہٕ  ییٚلہِ  أچھ  لگن  دَرس،"
  },
  {
    "verse_id": 8,
    "translation": "تہٕ  زوٗن  گژِھہ  بے نوٗر،"
  },
  {
    "verse_id": 9,
    "translation": "تہٕ  زوٗن  تہٕ  آفتاب  رَلٲوِتھ  یِیہِ  تِمن  کُنُے  کرنہٕ،"
  },
  {
    "verse_id": 10,
    "translation": "تمہِ  ساعتہٕ  وَنہِ  یۅہے  انسان  اَز  کوور  گژٕھہ  ژٔلِتھ؟"
  },
  {
    "verse_id": 11,
    "translation": "ہرگز  نہٕ،  تتہِ  آسہِ  نہٕ  کانٛہہ  جاے  پناہ۔"
  },
  {
    "verse_id": 12,
    "translation": "تمہِ  دۅہ  آسہِ  تُہندِس  ربّ سٕے  برونٹھ  کُن  گٔژِھتھ  ٹٔھہرُن۔"
  },
  {
    "verse_id": 13,
    "translation": "تمہِ  دۅہ  یِیہِ  انسانس  تٔمۍ  سُند  پٔتِم  کوٚرمُت  کرٚوومُت  وَننہٕ۔"
  },
  {
    "verse_id": 14,
    "translation": "بلکہ  چُھ  انسان  خۅد  پنُن  پان  وارٕہ  پٲٹھۍ  زانان۔"
  },
  {
    "verse_id": 15,
    "translation": "چاہَے  سُہ  کٔرتن  کٲتیاہ  تہِ  عُذر  پیش۔  ﴿یعنی  انسان  سُند  نامۂ  اعمال  تس  برونٛہہ  کنہِ  تھاونُک  غرض  آسہِ  نہٕ  درحقیقت  یِہ  مُجرمس  یِیہِ  تٔمۍ  سُند  جرم  وننہٕ،  بلکہ  آسہِ  یِہ  کرُن  اَمہِ  وجہ  کِنۍ  ضروری  زِ  انصافٕکۍ  تقاضہٕ  چِھنہٕ  برسرِ  عدالت  جُرمُک  ثبوت  پیش  کرنہٕ  ورٲے  پوٗرٕ  سپدان،  نَتہٕ  چُھ  پرٛتھ  کانٛہہ  انسان  زانان  زِ  سُہ  کیا  چُھ  پانہٕ﴾"
  },
  {
    "verse_id": 16,
    "translation": "اے  نبیؐ  ﴿ییٚتہِ  پیٚٹھہٕ،  پتہٕ  چُھ  یُہُند  مطلب  یِہ  سمجھاوُن  تہِ  چُھ  سانی  ذمہٕ،  اوٚت  تامٕچ  سٲرٕے  عبارت  چھےٚ  اکھ  جملۂ  معترضہ  یُس  کلامُک  سلسلہٕ  پُھٹرٲوِتھ  چھےٚ  نبی  صلی  اللہ  علیہ  وسلمن  مخاطب  کٔرِتھ  فرماونہٕ  آمٕژ۔  جبریلؑ  ییٚلہِ  یِہ  سُورٕہ  حضور  صلی  اللہ  علیہ و سلمن  بوزناوان  ٲسۍ  تمہِ  ساعتہٕ  ٲسۍ  تِم  اَمہِ  اندیشہِ  کِنۍ  زِ  مےٚ  گوٚژھ  نہٕ  مٔشِتھ  گژُھن  سُہ  زبٲنۍ  مُبارکہٕ  سٍتۍ  دۅہراونٕچ  کوٗشش  کران﴾  یِہ  وَحی  جلدی  جلدی  یاد  کرنہٕ  موجوب  مَہ  دِیو  پننہِ  زبٲنۍ  حرکت۔"
  },
  {
    "verse_id": 17,
    "translation": "یِہ  یاد  کرناوٕنۍ  تہٕ  پرناوناوٕنۍ  چُھ  سانہِ  ذمہٕ۔"
  },
  {
    "verse_id": 18,
    "translation": "لہٰذا  ییٚلہِ  أسۍ  یِہ  پران  آسو  تمہِ  ساعتہٕ  روٗزِو  توٚہۍ  اَمِچ  قرات  غورٕ  سان  بوزان۔"
  },
  {
    "verse_id": 19,
    "translation": "پتہٕ  چُھ  امِیُک  مطلب  سمجھاوُن  تہِ  سانی  ذِمہٕ۔"
  },
  {
    "verse_id": 20,
    "translation": "ہرگز  نہٕ،  ﴿ییٚتہِ  پیٚٹھہٕ  چُھ  بیٚیہِ  کلامُک  سلسلہٕ  تتھۍ  مضمونس  سٍتۍ  رَلان  یُس  مٔنٛزِمہِ  جملۂ  معترضہ  برونٛہہ  پکان  اوس۔  ہرگز  نہ  اَمیُک  مطلب  چُھ  یِہ  زِ  تۅہیِہ  لُکن  ہٕندِ  ٲخرت کہ  انکارُک  اصلی  وجہ  چُھنہٕ  یِہ  زِ  توٚہۍ  چھوٗن  خالقِ  کائنات  قیامت  برپا  کرنس  تہٕ  موت  پتہٕ  دُوبارٕہ  زندٕہ  کرنہٕ  نِشہِ  عٲجز  سمجھان  بلکہ  چُھ  اصلی  وجہ  یِہ﴾  اصلی  کتھ  چھےٚ  یِہ  زِ  توٚہۍ  لُکھ  چِھو  جلدی  حٲصل  سپدان  وٲلِس  چیزس  ﴿یعنی  دُنیاہس﴾  سٍتۍ  محبت  تھاوان۔"
  },
  {
    "verse_id": 21,
    "translation": "تہٕ  ٲخرت  چِھو  ترٛاوان۔"
  },
  {
    "verse_id": 22,
    "translation": "تمہِ  دۅہ  آسن  کینہہ  بُتھۍ  با رونق۔"
  },
  {
    "verse_id": 23,
    "translation": "پننِس  ربّس  کُن  آسن  وُچھان۔"
  },
  {
    "verse_id": 24,
    "translation": "تہٕ  کینہہ  بُتھۍ  آسن  غمگین۔"
  },
  {
    "verse_id": 25,
    "translation": "تہٕ  سونچان  آسن  زِ  تِمن  سٍتۍ  چُھ  کمر  پُھٹراون  وول  برتاو  سپدن  وول۔"
  },
  {
    "verse_id": 26,
    "translation": "ہرگز  نہ،  ﴿امہِ  ہرگز  نہٕ  ہُک  تعلق  چُھ  تتھۍ  کلامکِس  سلسلس  سٍتۍ  یُس  ہیٚرِ  پیٚٹھہٕ  پکان  چُھ،  یعنی  تُہُند  یِہ  خیال  چُھ  غلط  زِ  مٔرِتھ  چُھو  تۅہیِہ  فنا  گژُھن  تہٕ  پننِس  ربّ  سٕنٛدِس  دربارس  منٛز  کیا  چُھوو  نہٕ  تۅہیِہ  واپس  گژُھن﴾  ییٚلہِ  زُو  ۂٹِس  تام  واتہِ،"
  },
  {
    "verse_id": 27,
    "translation": "تہٕ  وَننہٕ  یِیہِ  زِ  چھا  کانٛہہ  پھۅکھا  وۅکھا  دِنہٕ  وول؟"
  },
  {
    "verse_id": 28,
    "translation": "تہٕ  انسانس  ترِ  فکرِ  زِ  یِہ  چُھ  دُنیا  نِشہِ  جُدٲیی  ہُند  وقت۔"
  },
  {
    "verse_id": 29,
    "translation": "دۅشوے  گرٛۅزٕہ  رَلن  اکھ  أکِس  سٍتۍ۔"
  },
  {
    "verse_id": 30,
    "translation": "سُہ  دۅہ  آسہِ  تُہنٛدِس  ربّس  کُن  روانگی  ہُند۔"
  },
  {
    "verse_id": 31,
    "translation": "مگر  تٔمۍ  نَہ  مون  پوٚز  تہٕ  نَہ  پٔرٕن  نماز۔"
  },
  {
    "verse_id": 32,
    "translation": "بلکہِ  کوٚرُن  انکار  تہٕ  پِھرُن  بُتھ۔"
  },
  {
    "verse_id": 33,
    "translation": "پتہٕ  درٛاو  پننیٚن  گر  والیٚن  کُن  تکبر  سان۔"
  },
  {
    "verse_id": 34,
    "translation": "یِہ  رٔوِش  ﴿افسوس  تہٕ  بدبختی﴾  چھےٚ  چانی  خٲطرٕ  تہٕ  ژیے  چھےٚ  شوٗبان۔"
  },
  {
    "verse_id": 35,
    "translation": "آ،  یِہ  رٔوِش  ﴿افسوس  تہٕ  بدبختی﴾  چھےٚ  چانی  خٲطرٕ  تہٕ  ژےٚ  چھےٚ  شوٗبان۔"
  },
  {
    "verse_id": 36,
    "translation": "کیا  انسانن  چھا  یِہ  سمجھمُت  زِ  سُہ  یِیہِ  یِتھے  مہمل  ﴿یونہی﴾  یلہٕ  تراونہٕ؟  ﴿دراصل  چُھ  لفظ  سُدیٰ  وَرتاونہٕ  آمُت۔  عربی  زبٲنۍ  منٛز  چُھ  اِبِل  سُدیٰ  تس  اونٹ  سٕندِ  خٲطرٕ  وننہٕ  یِوان  یُس  یِتھے  آسہِ  ہٹرِ  ہٹرِ  پھیران،  یپٲرۍ  خۅش  آسیٚس  گژھان  تپٲرۍ  آسہِ  گاسہٕ  کھیٚوان  پھیران،  کانٛہہ  آسہِ  نہٕ  تس  نگرٲنی  کرن  وول۔  اتھ  معنی  یس  منٛز  چِھ  أسۍ  شُتر  بے مہار  یعنی  لاکمہِ  روس  اونٹ  ونان﴾"
  },
  {
    "verse_id": 37,
    "translation": "کیا  سُہ  اوسنا  اکھ  ؤسۍ  پایِہ  آبُک  نطفہ  یُس  ﴿ماجہِ  ہٕنزِ  بچہِ  دانہِ  منٛز﴾  تراونہٕ  چُھ  یِوان؟"
  },
  {
    "verse_id": 38,
    "translation": "پتہٕ  بنیاو  سُہ  اکھ  ﴿خوٗنہٕ﴾  دۅگُل  پتہٕ  بنوو  خُداین  تٔمۍ  سُند  جسم  تہٕ  کٔرِنس  اُستخان  ﴿جسمٕکۍ  تان﴾  دُرست۔"
  },
  {
    "verse_id": 39,
    "translation": "پتہٕ  بنٲوِن  امہِ  سٍتۍ  مردن  تہٕ  زنانن  ہٕندۍ  زٕہ  قسم۔"
  },
  {
    "verse_id": 40,
    "translation": "کیا  تس  چَھنا  اَتھ  پیٚٹھ  قدرت  زِ  موٗدِمٕتیٚن  کرِ  نوِ  سرٕ  زندٕہ؟"
  }
]