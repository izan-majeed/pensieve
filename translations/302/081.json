[
  {
    "verse_id": 1,
    "translation": "ییٚلہِ  آفتاب  وَٹنہٕ  یِتھ  بے  نوٗریِیہِ  کرنہٕ۔"
  },
  {
    "verse_id": 2,
    "translation": "تہٕ  ییٚلہِ  تارکھ  (پننیو  گنگ  آرو  نِشہِ)  ؤسۍ  پیٚن۔"
  },
  {
    "verse_id": 3,
    "translation": "تہٕ  ییٚلہِ  پہاڑ  (گرد  بنٲوِتھ  ہواہس  منٛز)  پکناونہٕ  یِن۔"
  },
  {
    "verse_id": 4,
    "translation": "تہٕ  ییٚلہِ  گۅبِہ  کھۅر  اوٗنٹنہِ  ہٹرِ  ہٹرِپھیرن  (کانٛہہ  آسہِ  نہٕ  تِمن  خبر  ہیٚنہٕ  وول)۔"
  },
  {
    "verse_id": 5,
    "translation": "تہٕ  ییٚلہِ  وحشی  جانور (خوفہٕ  ۂتۍ) سۅمبراونہٕ  یِن۔"
  },
  {
    "verse_id": 6,
    "translation": "ییٚلہِ  سمندر  تہٕ  دریاو (سٲری) وۅتلاونہٕ  یِن۔"
  },
  {
    "verse_id": 7,
    "translation": "تہٕ  ییٚلہِ  روح  یِن (جسمن  سٍتۍ) رَلاونہٕ۔"
  },
  {
    "verse_id": 8,
    "translation": "تہٕ  ییٚلہِ  زندٕہ  دفن  کرنہٕ  آمژِ  کورِ  یِیہِ  پٕۯژھنہٕ۔"
  },
  {
    "verse_id": 9,
    "translation": "زِ  سۅ  کمہِ  گناہ  کہ  بٲعث  ٲس  قتل  آمٕژ  کرنہٕ۔"
  },
  {
    "verse_id": 10,
    "translation": "تہٕ  ییٚلہِ  اعمال  نامہٕ  یِن  مٕژراونہٕ۔"
  },
  {
    "verse_id": 11,
    "translation": "تہٕ  ییٚلہِ  آسمٲنۍ  طبقہ  پھاسوِتھ  یِن  پننیٚو  جایَو  نِشہِ  ڈالنہٕ۔"
  },
  {
    "verse_id": 12,
    "translation": "تہٕ  ییٚلہِ  جہنمس (کِس  نار  س) یِیہِ  ریٚہہ  تُلنہٕ۔"
  },
  {
    "verse_id": 13,
    "translation": "تہٕ  ییٚلہِ  جنت  یِیہِ  نکھہٕ  اَننہٕ۔"
  },
  {
    "verse_id": 14,
    "translation": "پۯتھ  شخصس  لگہِ  پے  یِکینٛژھاہ  تٔمۍ  حٲضر  چُھ  کۆرمُت۔"
  },
  {
    "verse_id": 15,
    "translation": "تیٚلہِ  چُھس  بہٕ  قسم  کھیٚوان  تِمن (آسمٲنۍ  کُرّن)  ہُنٛد  یِم  (نٔنۍ  نیرنہٕ  پتہٕ) پتھ  چِھ  ژلان۔"
  },
  {
    "verse_id": 16,
    "translation": "یِم  بلا  روک  ٹوک  پکان  چِھ  روزان  (پتہٕ  بیٚیہِ  نٔنۍ  نیٖرِتھ)  کٔھٹِتھ  چِھ  روزان۔"
  },
  {
    "verse_id": 17,
    "translation": "بیٚیہِ  رٲژ  ہُنٛد  قسم  ییٚلہِ  تَمِچ  اَنہِ  گٔٹ  رخصت  ہیٚیہِ  سپدُن۔"
  },
  {
    "verse_id": 18,
    "translation": "بیٚیہِ  صبحُک  قسم  ییٚلہِ  تَمِیُک  گاش  یُن  لاگہِ۔"
  },
  {
    "verse_id": 19,
    "translation": "بے  شک  چُھ  یہ (قرآن) سیٚٹھاہ  عزت  تہٕ  بزرگی  وٲلِس  رسول  سُنٛد (پرنہٕ  آمُت) کلام۔"
  },
  {
    "verse_id": 20,
    "translation": "یِم (حق  کِس  دعوتس،رسالت  کِس  تبلیغس  بیٚیہِ  روحٲنی  صلاحیتس  منٛز) قوت  تہٕ  ہمت  وٲلۍ  چِھ  (تہٕ)  عرشہِ  کِس  مٲلکہٕ  سٕندِس  دربارس  منٛز  چِھ  سیٚٹھاہ  پایہِ  بٔڑۍ  (تہٕ  جاہ  و  عظمت  وٲلۍ)۔"
  },
  {
    "verse_id": 21,
    "translation": "(تمام  جہانن  خٲطرٕ) چِھ  واجب  الاطاعت (تِکیازِ  تِہٕنز  اطاعتٕے  چھے٘  اللہ  تعالیٰ  سٕنز  اطاعت)،  امانت  دار  چِھ  (وحی  ہنٛدۍ  تہٕ  زمین  و  آسمان  کیٚن  تمام  اُلوہی  رازن  ہٕندۍ  حٲمل  چِھ)۔"
  },
  {
    "verse_id": 22,
    "translation": "تہٕ (اے  لوٗکو!) یِم  تۅہیہِ  پننہِ  صحبت  سٍتۍ  نوازن  وٲلۍ (محمد  صلی  اللہ  علیہ  وسلم)  چِھنہٕ  دیوانہٕ (یہِ  فرماوان  چِھ  تہِ  چُھ  حق  آسان)۔"
  },
  {
    "verse_id": 23,
    "translation": "تہٕ  بے  شک  چُھ  تِمَو  سہُ (مٲلکِ  عرش  سُنٛد  حُسنِ  مطلق  لامکان  کِس)  گاشدار  بٔٹھِس  پیٚٹھ  وُچھمُت۔"
  },
  {
    "verse_id": 24,
    "translation": "تہٕ  تِم  (یعنی  نبی  اکرم  صلی  اللہ  علیہ  وسلم)  چِھنہٕ  غیبس  (وننس)  پیٚٹھ  بالکل  بخیل  (عرشِکۍ  مٲلِکن  تھٲونہٕ  تِہِندِ  خٲطرٕ  کانٛہہ  کمی) "
  },
  {
    "verse_id": 25,
    "translation": "تہٕ  سُہ (قرآن)  چُھنہٕ  ہرگز  کٲنسہِ  شیطانِ  مردودسُنٛد  کلام۔"
  },
  {
    "verse_id": 26,
    "translation": "(اے  بدبختو!)  پتہٕ  کور  چِھو  تۆہۍ  (یوٗتاہ  بۆڈ  خزانہٕ  تۯٲوِتھ)  گژھان۔"
  },
  {
    "verse_id": 27,
    "translation": "یہِ (قرآن)  چُھ  تمام  جہانن  خٲطرٕ  (صحیفہ)  نصیحت۔"
  },
  {
    "verse_id": 28,
    "translation": "تۅہیہِ  منٛزٕ  (ہیٚکہِ)  پۯتھ  تس  شخصس  خٲطرٕ  (اَمہِ  ناگہٕ  نِشہِ  ہدایت  حٲصل  گٔژِھتھ)  یُس  سیٚزِ  وَتہِ  پیٚٹھ  پَکُن  یژِھہ۔"
  },
  {
    "verse_id": 29,
    "translation": "تہٕ  تۆہۍ  ہیٚکِو  تی  کینٛژھاہ  یژھتھ  یہِ  اللہ  تعالیٰ  یژھِہ  یُس  تمام  عالمن  ہُنٛد  رب  چُھ۔"
  }
]