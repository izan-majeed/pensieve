[
  {
    "verse_id": 1,
    "translation": "﴿وَ  استَغفِر  لِذَنبِکَ﴾  اَی  لذنب  اُمتک  یعنی  پننہِ  امُت  کیٚن  گناہن  ہٕنز  مغفرت  منٛگو۔﴿نسفی،  مدارک  التنزیل  وحقایقالتاویل،  359،4﴾"
  },
  {
    "verse_id": 2,
    "translation": "﴿وَاستَغفِر  لِذَنبک﴾  قیل،  لذنب  اُمتک  حذف  المضاف  واقیم  المضاف  الیہ  مقامہ،  وَاستَغفر  لذنبک  کس  بارس  منٛزچُھ  وننہ  آمُت  زِ  امہ  نِشہ  چُھ  مراداُمتٕکۍ  گناہ۔  یتھ  جایہِ  چُھ  مضاف  حذف  کٔرتھ  مضاف  الیہ  امُیٚک  قٲیم  مقام  آمُت  کرنہ۔  ﴿قرطبی،  الجامع  الاحکام  القرآن  324،15﴾ 3۔  وقیل  لذنبک  امتک  فی  حقک،  یتہِ  چُھ  آمُت  وننہ  زِ  لذنبک  یعنی  توٚہۍ  منگو  پننس  حقس  منٛز  اُمّتس  نِش  سرزد  سپدن  والیٚن  خطاہن  ہٕنز  مغفرت۔  ﴿ابنِ  حیان  اندلسی،  البحرالمحیط  471،7﴾ 4۔  ﴿وَاستَغفِر  لِذنبِکَ﴾  قیل  المراد  ذنب  امتک  فھو  حذف  المضاف  وننہٕ  چُھ  آمُت  زِ  امہِ  نِشہچُھ  مُراد  امتٕکۍ  گناہ  تہٕ  یہِ  معنی  چُھ  مضاف  کس  محذوف  سپدن  کس  بنیادس  پیٚٹھ۔  ﴿علامہ  شوکانی،  فتح  القدیر،  497،4﴾"
  },
  {
    "verse_id": 3,
    "translation": "تہٕ  اللہ  تعالیٰ  کرِ  تۅہیہِ  سیٚٹھاہ  عزت  وول  مدد  تہٕ  کامیٲبی  عطا۔"
  },
  {
    "verse_id": 4,
    "translation": "سُے  چُھ  ییٚمۍمومنن  ہٕندیٚن  دِلن  منٛز  تسکین  نٲزل  کۆر  تاکہ  تِہِندِس  ایمانس  پیٚٹھ  گژِھہ  مزید  ایمانُک  اضافہٕ،  تہٕ  آسمانٕکۍ  تہٕ  زمینٕکۍ  سٲری  لشکر  چِھ  اللہ  تعالیٰ  سٕے  خٲطرٕ،  تہٕ  اللہ  تعالیٰ  چُھ  وارٕ  پٲٹھۍ  زانن  وول،سیٚٹھاہ  حکمت  وول۔"
  },
  {
    "verse_id": 5,
    "translation": "(یِمہٕ  تمام  نعمتہٕ  آیہِ  اَمہِ  موجوب  جمع  کرنہٕ)  تاکہ  سُہ  کرِ  مومن  مردن  تہٕ  مومن  خاتونن  جنتن  منٛز  دٲخل  یِمن  بٔنۍ  کِنۍ  کۅلہٕ  چھے٘  جٲری  (تِم)  چِھ  یِمن  منٛز  ہمیشہ  روزن  وٲلۍ۔  تہٕ  (مزید  یہِ  زِ)  سُہ  کرِ  تِہٕنزٕ  لغزشہِ  (تہِ)  تِمَو  نِشہِ  دوٗر  (یِتھہٕ  پٲٹھۍتٔمۍ  تِہِندۍ  خطا  چِھ  معاف  کٔرِمٕتۍ)۔  تہٕ  یہِ  چھے٘  اللہ  تعالیٰ  ہس  نزدیک  (مومنن  ہٕنز)  سیٚٹھاہ  بٔڑ  کامیٲبی۔"
  },
  {
    "verse_id": 6,
    "translation": "تہٕ  (اَمہِ  موجوب  تہِ  زِ  تِمن)  منافق  مردن  تہٕ  منافق  زنانن  تہٕ  مشرک  مردن  تہٕ  مشرک  زنانن  دِیہِ  عذاب  یِم  اللہ  تعالیٰ  ہس  سٍتۍبدگمٲنِیہِ  تھاوان  چِھ،  تِمنٕے  پی٘ٹھ  چھے٘  بُرٕ  گردش  (مقرر)،  تہٕ  تِمن  پی٘ٹھ  کو٘راللہ  تعالیٰ  ہن  غضب  تہٕ  تِمن  پی٘ٹھ  کٔرٕن  لعنت  تہٕ  تِہِندِ  خٲطرٕ  کو٘رُن  جہنم  تیار،تہٕ  سُہ  چُھ  سی٘ٹھاہ  بُرٕ  ٹھکانہٕ۔"
  },
  {
    "verse_id": 7,
    "translation": "تہٕ  آسمانن  ہٕندۍ  تہٕ  زمینٕکۍ  سٲری  لشکر  چِھ  اللہ  تعالیٰ  سٕندی  خٲطرٕ،  تہٕ  اللہ  تعالیٰ  چُھ  سیٚٹھاہ  غٲلب  سیٚٹھاہ  حکمت  وول۔"
  },
  {
    "verse_id": 8,
    "translation": "بے  شک  چِھو  اَسہِ  تۆہۍ  (قیامت  کہ  دۅہ  گوٲہی  دِنہٕ  خٲطرٕ  اُمّت  کیٚن  اعمالن  تہٕ  احوالن  ہُنٛد)  مشٲہدٕہ  کرن  وٲلۍ  تہٕ  خۅش  خبر  بوزناون  وٲلۍ  تہٕ  کھوژناون  وٲلۍ  بنٲوِتھ  سوٗزِمٕتۍ۔"
  },
  {
    "verse_id": 9,
    "translation": "تاکہ  (اے  لوٗکو!)  تۆہۍ  أنِواللہ  تعالیٰ  ہس  تہٕ  تٔمۍ  سٕندِس  رسولس  پیٚٹھ  ایمان  تہٕ  تِمن  (صلی  اللہ  علیہ  وسلمن  ہٕندِس  دیٖنس)  کٔرِو  مددتہٕ  تِمن  (صلی  اللہ  علیہ  وسلمن)  کٔرِو  بے  حد  تعظیم  تہٕ  تکریم،  تہٕ  (سٍتۍ)  کٔرِو  صبحس  تہٕ  شامس  اللہ  تعالیٰ  سٕنز  تسبیح۔"
  },
  {
    "verse_id": 10,
    "translation": "(اے  ٹاٹھہِ!)  بے  شک  یِم  لُکھ  تۅہیہِ  سٍتۍ  بیعت  چِھ  کران  تِم  چِھ  اللہ  تعالیٰ  سٕے  سٍتۍ  بیعت  کران،  تِہِندیٚن  اَتھن  پیٚٹھ  چُھ  (تُہٕندِس  دستِ  مبارکہٕ  کِس  صورتس  منٛز)  اللہ  تعالیٰ  سُنٛد  اَتھہٕ۔  پتہٕ  ییٚمۍ  شخصن  بیعت  پُھٹرٲو  تیٚلہِ  آسہِ  تٔمۍ  سٕندِ  پُھٹراونُک  وبال  تٔمِس  پننِس  نفسس  پیٚٹھ  تہٕ  ییٚمۍ  (یہِ)  کتھ  پوٗرٕ  کٔر  یتھ  (پوٗرٕ  کرنس)  پیٚٹھ  تٔمۍاللہ  تعالیٰ  ہس  سٍتۍ  عہد  اوس  کۆرمُت  تیٚلہِ  کرِ  سُہ  عنقریب  تس  سیٚٹھاہ  بۆڈ  اجر  عطا۔"
  },
  {
    "verse_id": 11,
    "translation": "عنقریب  وَنن  اعرابیٚو  منٛزٕ  تِم  لُکھ  یِم  (حدیبیہ  ہس  منٛز  شرکت  نِشہِ)  پَتھ  ٲسۍ  روٗدِمٕتۍ  تۅہیہِ  (عذر  پیش  کٔرِتھ  یہِ)  زِ  أسۍ  ٲسۍ  سانیو  مالو  بیٚیہِ  اہل  و  عیالن  آوٕرۍ  کٔرِتھ  تھٲوِمٕتۍ  (اَمہِ  موجوب  روٗدۍ  أسۍ  تُہٕندِ  صحبت  نِشہِ  محروم)  لہٰذا  مٔنگِو  تۆہۍ  سانہِ  خٲطرٕ  مغفرت۔  یِم  لُکھ  چِھ  پننیٚو  زیٚوَو  سٍتۍ  تِہ  (یعنی  تمہ  کتھہٕ)  ونان  یہِ  یہِندیٚن  دِلن  منٛز  چھَنہٕ۔  تۆہۍ  فرمٲوِو  زِ  کُس  چُھ  یُس  تۅہیہِ  اللہ  تعالیٰ  ہس  (سٕندِس  فٲصلس)  خلاف  بچاونُک  اختیار  چُھ  تھاوان  اگر  تٔمۍ  تُہٕندِ  نقصانُک  ارادٕہ  آسہِ  کۆرمُت  یا  آسیٚن  تُہٕندِ  فٲیدُک  ارادٕہ  کۆرمُت،  بلکہ  چُھ  اللہ  تعالیٰ  تُہٕنزو  کامیٚو  نِشہِ  ٹھیک  پٲٹھۍ  باخبر۔"
  },
  {
    "verse_id": 12,
    "translation": "بلکہ  اوسُو  تۅہیہِ  یہِ  گمانہٕ  کۆرمت  زِ  رسول  (صلی  اللہ  علیہ  وسلم)  تہٕ  اہلِ  ایمان  (یعنی  صحابہ  رضی  اللہ  عنہم)  یِن  نہٕ  وۅنۍ  پۆت  پھیٖرِتھ  پننیٚن  بٲژن  کُن  زانٛہہ  تہٕ  یہِ  (گُمان)  اوس  تُہٕندیٚن  دِلن  منٛز  (تُہٕندِ  نفسہٕ  کہ  طرفہٕ)  وارٕ  پٲٹھۍ  مٲرۍ  مۆندبناونہٕ  آمُت  تہٕ  تۅہیہِ  کۆرُو  سیٚٹھہٕے  بُرٕ  گمان  تہٕ  تۆہۍ  بنییہ  وٕ  ہلاک  سپدن  وول  قوم۔"
  },
  {
    "verse_id": 13,
    "translation": "تہٕ  یُس  اللہ  تعالیٰ  ہس  تہٕ  تٔمۍ  سٕندِس  رسولس  (صلی  اللہ  علیہ  وسلم)  پیٚٹھ  ایمان  اَنہِ  نہٕ  تیٚلہِ  چُھ  اَسہِ  کٲفرن  خٲطرٕ  جہنم  تھوومُت  تیار  کٔرِتھ۔"
  },
  {
    "verse_id": 14,
    "translation": "تہٕ  آسمانن  ہٕنز  تہٕ  زمینٕچ  بادشاہت  چھے٘  اللہ  تعالیٰ  سٕے  خٲطرٕ،سُہ  یس  یژھان  چُھ  تس  چُھ  مغفرت  کران  تہٕ  یس  یژھان  چُھ  عذاب  چُھس  دِوان،  تہٕ  اللہ  تعالیٰ  چُھ  بۆڈ  مغفرت  کرن  وول  بے  حد  رحم  کرن  وول۔"
  },
  {
    "verse_id": 15,
    "translation": "ییٚلہِ  تۆہۍ  (خیبرٕکۍ)  مالِ  غنیمت  حٲصل  کرنس  کُن  پٔکِو  پتہٕ  وَنن  (حدیبیہ  کِس  سفرس  منٛز)  پَتھ  روزن  وٲلۍ  لُکھ  اَسہِ  تہِ  دِیِو  اجازت  زِ  أسۍ  پکو  تۅہیہِ  پتہٕ  پتہٕ۔تِم  چِھ  یژھان  زِاللہ  تعالیٰ  سٕندِس  فرمانس  بدلاوہن۔  فرمٲوِو،  تۆہۍ  ہیٚکِو  نہٕ  ہرگز  اَسہِ  پتہٕ  پتہٕ  یِتھ  یِتھے  پٲٹھۍ  اوس  اللہ  تعالیٰ  ہن  گۅڈے  فرموومُت۔  لہٰذا  ونن  تِم  پتہٕ  بلکہ  چِھو  تۆہۍ  اَسہِ  سٍتۍ  حسد  کران،  کتھ  چھے٘  یہِ  زِیِم  لُکھ  چِھ  (حقٕچ  کتھ)  سیٚٹھہٕے  کم  سمجھان۔"
  },
  {
    "verse_id": 16,
    "translation": "تۆہۍ  فرمٲوِو  اعرابیٚو  منٛزٕ  پَتھ  روزن  والیٚن  زِ  تۆہۍ  یِیِو  عنقریب  أکِس  سخت  جنگجو  قومس  (سٍتۍ  جہادس)  کُن  ناد  دِتھ  اَننہٕ  تۆہۍ  روٗزِو  تِمن  سٍتۍ  جنگ  کران  یا  بنن  تِم  مسلمان،  لہٰذا  اگر  تۆہۍ  حکم  مٲنِو  تیٚلہِ  کریٚواللہ  تعالیٰ  تۅہیہِ  بہترین  اجرعطا۔  تہٕ  اگر  تۆہۍ  بُتھ  پھِرِویِتھہٕ  پٲٹھۍ  تۅہیہِ  گۅڈٕ  اوسُو  بُتھ  پھِیُرمُت  تیٚلہِ  کریٚو  سُہ  تۅہیہِ  دگ  تُلوٕنِس  عذابس  منٛز  مبتلا۔"
  },
  {
    "verse_id": 17,
    "translation": "(جہاد  نِشہِ  پتھ  روزنس  منٛز)  نَہ  چُھ  أنِس  پیٚٹھ  کانٛہہ  گناہ  تہٕ  نَہ  چُھ  لٔنگِس  پیٚٹھ  کانٛہہ  گناہ  تہٕ  نَہ  چُھ  بیمارس  (سٕے)  پیٚٹھ  کانٛہہ  گناہ،  تہٕ  یُس  شخص  اللہ  تعالیٰ  سٕنز  تہٕ  رسول  (صلی  اللہ  علیہ  وسلم)  سٕنٛز  اطاعت  کرِ  سُہ  کرِ  تس  جنتن  منٛز  دٲخل  یِمن  بٔنۍ  کِنۍ  کۅلہٕ  آسن  جٲری،  تہٕ  یُس  شخص  (اطاعت  نِشہِ)  بُتھ  پھِرِ  سُہ  کرِ  تس  دگ  تُلوٕنِس  عذابس  منٛز  مبتلا۔"
  },
  {
    "verse_id": 18,
    "translation": "بے  شک  سپُداللہ  تعالیٰ  مومنن  رٲضۍ  ییٚلہِ  تِم  (حدیبیہ  ہس  منٛز)  کُلِس  تلہٕ  کنہِ  تۅہیہِ  سٍتۍ  بیعت  ٲسۍ  کران،  لہٰذا  یُس  (پزرُک  تہٕ  وفادٲری  ہُنٛد  جذبہٕ)  تِہِندیٚن  دِلن  منٛز  اوس  اللہ  تعالیٰ  ہن  کۆر  معلوم  پتہٕ  کۆراللہ  تعالیٰ  ہن  تِمن  (ہنٛدین  دِلن)  پیٚٹھ  خاص  تسکین  نٲزل  تہٕ  تِمن  کۆرُن  سیٚٹھہٕے  جلٕد  اکھ  (خیبر  کہ)  فتح  ہُک  انعام  عطا۔"
  },
  {
    "verse_id": 19,
    "translation": "بیٚیہِ  واریاہ  مالِ  غنیمت  (تہِ)  یُس  تِم  حٲصل  چِھ  کران،  تہٕ  اللہ  تعالیٰ  چُھ  بۆڈ  غٲلب  سیٚٹھاہ  حکمت  وول۔"
  },
  {
    "verse_id": 20,
    "translation": "تہٕ  اللہ  تعالیٰ  ہن  چُھ  (واریاہن  فتوحاتن  ہٕندِس  نتیجہ  ہس  منٛز)  تۅہیہِ  سٍتۍ  واریاہن  غنیمتن  ہُنٛد  وعدٕہ  کۆرمُت  یِم  تۆہۍ  آیندٕہ  حٲصل  کٔرِو  مگر  تٔمۍ  کۆرنَو  تۅہیہِ  یہِ  (خیبرُک  غنیمت)  جلدی  عطا  تہٕ  (اہلِ  مکہّ،  اہلِ  خیبر،  قبائل  بنی  اسد  و  غطفان  الغرض  تمام  دشمن)  لُکن  ہٕندۍ  اَتھہٕ  رٔٹِن  تۅہیہِ  نِشہِ  پتھ،  تہٕ  تاکہ  یہ  بَنہِ  مومنن  خٲطرٕ  (آیندٕہ  چہ  کامیٲبی  تہٕ  فتح  یٲبی  ہٕنز)  نشٲنی۔  تہٕ  تۅہیہِ  تھاویٚو  (دل  کہ  اطمینانہٕ  سان)  سیٚزِ  وَتہِ  پیٚٹھ  (ثٲبت  قدم  تہٕ)  بۯونٛہہ  پکن  وٲلۍ۔"
  },
  {
    "verse_id": 21,
    "translation": "تہٕ  دۆیِم  (مکّہ،  ھوازن  تہٕ  حنین  پیٚٹھہٕ  فارس  تہٕ  رومٕکۍ  تام  بٔڑۍ  فتوحات)  یِمن  پیٚٹھ  تۅہیہِ  دسترس  ٲسٕو  نہٕ  بے  شک  چُھ  اللہ  تعالیٰ  ہن  (تُہٕندِ  خٲطرٕ)  تِہُنٛد  تہِ  احاطہٕ  کۆرمُت،  تہٕ  اللہ  تعالیٰ  چُھ  پۯتھ  چیزس  پیٚٹھ  سیٚٹھاہ  قدرت  تھاون  وول۔"
  },
  {
    "verse_id": 22,
    "translation": "تہٕ  (اے  مومنو!)  ہرگاہ  کٲفر  لُکھ  (حدیبیہ  ہس  منٛز)  تۅہیہِ  سٍتۍ  جنگ  کرہن  (شروع)  تیٚلہِ  ژلہن  تِم  ضرور  شانہٕ  پھِرِتھ،  پتہٕ  نَہ  لبہن  تِم  کانٛہہ  دوست  تہٕ  نہَ  کانٛہہ  مددگار  (مگراللہ  تعالیٰ  ہس  اوس  اَمن  کہ  معاہدٕہ  کہ  ذریعہ  تُہٕندِ  خٲطرٕ  واریاہن  فتوحاتن  ہُنٛد  بَرمٕژراوُن  مقصد)۔"
  },
  {
    "verse_id": 23,
    "translation": "(یہِ)  چُھ  اللہ  تعالیٰ  سُنٛد  سُنت  یُس  گۅڈٕ  پیٚٹھے  پکان  چُھ  یِوان،  تہٕ  تۆہۍ  لٔبِو  نہٕ  اللہ  تعالیٰ  سٕندِ  س  دستوٗرس  منٛز  ہرگز  کانٛہہ  تبدیلی۔"
  },
  {
    "verse_id": 24,
    "translation": "تہٕ  سُے  چُھ  ییٚمۍ  مکہ  کِس  سرحدس  پیٚٹھ  (حدیبیہ  ہس  نکھہٕ)  تِمن  (کٲفرن)  ہنٛدۍ  اَتھہٕ  تۅہیہِ  نِشہِ  تہٕ  تُہٕندۍ  اَتھہٕ  تِمن  نِشہِ  پتھ  رٔٹۍ  اَمہِ  پتہٕ  زِتٔمۍ  اوسنو  تۅہیہِ  تِمن  (ہٕنٛدس  دٔرِس)  پیٚٹھ  غلبہ  بخُشمُت۔  تہٕ  اللہ  تعالیٰ  چُھ  تِمن  کامیٚن  یِمہٕ  تۆہۍ  کران  چِھو  وارٕ  پٲٹھۍ  وُچھن  وول۔"
  },
  {
    "verse_id": 25,
    "translation": "یِمَے  چِھ  تِم  لُکھ  یِمَو  کفر  کۆر  تہٕ  تۆہۍ  رُکٲوِ  ہَو  مسجدِ  حرام  نِشہِ  تہٕ  قربٲنی  ہٕندۍ  جانور  تہِ،  یِم  پننہِ  جایہِ  واتنہٕ  نِشہِ  پتھٕے  روٗدۍ،  تہٕ  اگر  کینہہ  مومن  مرد  تہٕ  مومن  خاتونہٕ  (مکس  منٛز  موجود  آسہن  نہٕ)  یِم  تۆہۍ  زانان  تہِ  چھوٗکھ  نہٕ  زِتۆہۍ  کٔرِیوٗکھ  تِم  پامال  تہٕ  تۅہیہِ  تہِ  واتیو  لاعلمی  منٛز  تِہِندِطرفہٕ  کانٛہہ  سختی  تہٕ  تکلیف  (تیٚلہِ  دِمہو  أسۍ  تۅہیہِ  تَمی  ساعتہٕ  جنگُک  اجازت۔  مگر  فتحِ  مکہ  آو  اَمہِ  موجوب  مُوخّر  کرنہٕ)  تاکہ  یس  اللہ  تعالیٰ  یژِھہ  (صلح  کِس  نتیجس  منٛز)  کرِتس  پننِس  رحمتس  منٛز  دٲخل۔  اگر  (تَتکۍ  کٲفر  تہٕ  مسلمان)  بیۆن  بیۆن  سپدِتھ  اَکھ  أکِس  نِشہِ  نٔنۍ  نیرہن  تیٚلہِ  دِمہَو  أسۍ  تِمَو  منٛزٕ  کٲفرن  دگ  تُلوُن  سزا۔"
  },
  {
    "verse_id": 26,
    "translation": "ییٚلہِ  کٲفر  لُکو  پننیٚن  دِلن  منٛز  تکبرسان  ہٹ  دھرمی  تھٲو  (یُس  زن)  جاہلیتُک  ضِد  تہٕ  غٲرت  (اوس)  پتہٕ  کۆر  اللہ  تعالیٰ  ہن  پننِس  رسولس  (صلی  اللہ  علیہ  وسلم)  تہٕ  مومنن  پیٚٹھ  پَنُن  خاص  تسکین  نٲزل  تہٕ  تِم  کٔرِن  تقویٰ  کِس  کلمس  پیٚٹھ  مستحکم  تہٕ  تِم  ٲسۍ  اَمہِ  کی  زیادٕہ  حقدار  بیٚیہِ  ٲسۍ  اَتھ  لایق  (تہِ)،  تہٕ  اللہ  تعالیٰ  چُھ  پۯتھ  چیزس  وارٕ  پٲٹھۍ  زانن  وول۔"
  },
  {
    "verse_id": 27,
    "translation": "بے  شک  اوس  اللہ  تعالیٰ  ہن  پننِس  رسولس  (صلی  اللہ  علیہ  وسلم)  حقیقتس  عینِ  مطٲبق  پو٘ز  خواب  ہوومُت  زِ،  ہرگاہ  اللہ  تعالیٰ  ہن  یو٘ژھ  تی٘لہِ  گٔژِھو  تو٘ہۍ  لُکھ  ضرور  تہٕ  ضرور  مسجدِ  حرامس  منٛز  دٲخل  امن  و  امان  سان،  (کینہہ)  پننی٘ن  کلن  مس  کاسنٲوِتھ  تہٕ  (کینہہ)  مستس  کٹٲے  کرنٲوِتھ  (اَتھ  حالس  منٛز  زِ)  تو٘ہیہ  آسہِ  نہ  کانٛہہ  خوف،  لہٰذا  اوس  سُہ  (صلح  حدیبیہ  ہَس  اَمہِ  خواب  کہ  تعبیر  کہ  تمہید  رٔنگۍ)  زانان  یُس  تو٘ہۍ  زانان  ٲسۍوٕ  نہٕ  پتہٕ  کٔر  تٔمۍ  اَمہِ  (فتحِ  مکہ)  برونٛٹھ  تہِ  اَکھ  فوری  فتح  (حدیبیہ  نِشہِ  پھیرِتھٕے  فتح  خیبر)  عطا۔  (تہٕ  اَمہِ  پتہ  کو٘رُن  دو٘یِمہٕ  ؤرِیہِ  حرمُک  دٲخلہ  تہٕ  فتح  مکہٕ  عطا)۔"
  },
  {
    "verse_id": 28,
    "translation": "سُے  چُھ  ییٚمۍ  پَنُن  رسول  (صلی  اللہ  علیہ  وسلم)  ہدایت  تہٕ  دینِ  حق  عطا  کٔرِتھ  سوٗز  تاکہ  اَتھ  کرِ  تمام  دیٖنن  پیٚٹھ  غٲلب،  تہٕ  (رسول  صلی  الہ  علیہ  وسلمن  ہٕندِس  صداقتس  تہٕ  حق  آسنس  پیٚٹھ)  چُھ  اللہ  تعالیٰ  ہٕے  گوٲہی  خٲطرٕ  کٲفی۔"
  },
  {
    "verse_id": 29,
    "translation": "محمد  (صلی  اللہ  علیہ  وسلم)  چِھ  اللہ  تعالیٰ  سٕندۍ  رسول،تہٕ  یِم  لُکھ  تِمن  (رسول  صلی  اللہ  علیہ  وسلمن) ہٕندِس  صحبتس  تہٕ  تربیتس  منٛز  چِھ  تِم  چِھ  کٲفرن  پیٚٹھ  سیٚٹھاہ  سخت  تہٕ  زورآور  پانہٕ  وٲنۍ  چِھ  سیٚٹھاہ  نرم  دل  تہٕ  شفیق۔  تۆہۍ  چھووکھ  تِم  کثرت  سان  رکوع  کران،  سجدٕہ  کران  وُچھان  تِم  چِھ  (صرف)  اللہ  تعالیٰ  سٕندِ  فضلٕکۍ  تہٕ  تٔمۍ  سٕنزِ  رضا  (مندی)  ہٕندۍ  طلب  گار۔  تِہٕنز  نشٲنی  چھے٘  تِہٕندیٚن  بُتھیٚن  پیٚٹھ  سجدن  ہُنٛد  اثر  (یُس  نوٗرکِس  صورتس  منٛز  نۆن  چُھ)  تِہِندۍ  یِم  وصف  چِھ  توراتس  منٛز  (تہِ  درج)  تہٕ  تِہِندۍ  (یِمے)  اوصاف  چِھ  انجیلس  منٛز  (تہِ  لیٚکھِتھ)  تِم  (صحابہ)  چِھ  (سٲنِس  عظمت  وٲلِس  ٹٲٹھۍ  سٕندِ)  ذراعتٕکۍ  پٲٹھۍ  ییٚمۍ  (سارِوٕے  برونٛہہ)  پَنُن  زٲوِیُل  کۆٹ  کۆڈ،  پتہٕ  کۆرُن  سُہ  طاقت  ور  تہٕ  مضبوط،  پتہٕ  سپُد  سُہ  مۆٹ  تہٕ  وِیۆٹھ،  پتہٕ  گۆو  پننِس  گۅڈس  پیٚٹھ  کھڑا  (پتہٕ  ییٚلہِ  سرسبز  تہٕ  شاداب  سپدِتھ  گرایہِ  ماریٚن)  کاشت  کارن  کوتاہ  خۅش  لۆگ  گژھنہِ  (اللہ  تعالیٰ  ہن  چِھ  پننِس  ٹٲٹھِس  صلی  اللہ  علیہ  وسلم  سٕندۍ  صحابہ  رضی  اللہ  عنہم  یِتھے  پٲٹھۍ  ایمانٕکۍ  مضبوط  کُلۍ  بنٲوِمٕتۍ)  تاکہ  تِہِندِ  ذریعہ  زالہِ  سُہ  (محمدصلی  اللہ  علیہ  وسلمو  نِشہِ  دزن  والیٚن)  کٲفرن  ہٕندۍ  دِل،  اللہ  تعالیٰ  ہن  چُھ  تِمن  لُکن  سٍتۍ  یمَو  ایمان  اۆن  بیٚیہِ  روٗدۍ  نیک  عملہٕ  کران  مغفرتُک  تہٕ  اجرِ  عظیمُک  وعدٕہ  کۆرمُت۔"
  }
]