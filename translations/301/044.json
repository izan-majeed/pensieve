[
  {
    "verse_id": 1,
    "translation": "یِم  چھِ  زٕہ  حرف،  حروف  مقطعاتو  اندرٕہ،  یِمن  ہُنٛد  معنی  زانہِ  پانہٕ  پروردگار۔"
  },
  {
    "verse_id": 2,
    "translation": "قسم  چھُ  ییٚمہِ  مقدس  کتابہِ  ہُنٛد،"
  },
  {
    "verse_id": 3,
    "translation": "یۅسہٕ  بیان  کروُنۍ  چھےٚ  احکامن  حلال  و  حرامس  تہٕ  حق  و  بٲطلس،  بیٚیہِ  کٔر  اَسہِ  سۅ  کتاب  یعنی  قرآن  مجید  نٲزل  لوح  محفوظس  پٮ۪ٹھ  آسمانِ  دنیاہس  کُن  بابرکت  شبس  اندر،  کیازِ  أسۍ  چھِ  لوٗکن  تِہِندِ  شفقت  مۅکھہٕ  اَتھ  قرآن  مجیدس  اندر  تِم  چیز  بیان  کروُنۍ  یِم  تِمن  مضر  چھِ،  پننہِ  عذاب  سٍتۍ  کھۅژناوٕہ  وُنۍ۔"
  },
  {
    "verse_id": 4,
    "translation": "اتھ  شبس  اندر  چھُ  پرتھ  حکمت  وول  معاملہٕ  سانہِ  پیشی  تلہٕ  حکم  صادر  سپدِتھ  طے  یِوان  کرنہٕ۔"
  },
  {
    "verse_id": 5,
    "translation": "یی  چھُ  سپدان  سانی  حکمہٕ  سٍتۍ،  أسۍ  چھِ  بوجہ  رحمت  یۅسہٕ  تُہٕندِس  پروردگارٕ  سٕندِ  طرفہٕ  چھےٚ،  تۅہیہِ  پیغمبر  سوزٕہ  وُن،"
  },
  {
    "verse_id": 6,
    "translation": "یُتھ  تُہُندِ  واسطہ  لوٗکن  پوٗرٕ  اطلاع  سپدِ،  بے  شک  چھُ  سُہ  سیٹھاہ  بوزن  وول  تہٕ  سیٹھاہ  زانن  وول۔"
  },
  {
    "verse_id": 7,
    "translation": "یُس  مالک  چھُ  آسمانن  تہٕ  زمینن  ہُنٛد،  بیٚیہِ  تمہِ  سارِکُے  یہِ  تِمن  منٛزباگ  چھُ،  اگر  توٚہۍ  یقین  کروُنۍ  چھِو۔"
  },
  {
    "verse_id": 8,
    "translation": "کانٛہہ  معبوداہ  چھُنہٕ  تس  ورٲے،  سُے  چھُ  بدنس  منٛز  زُواہ  واتناوٕوُن۔  بیٚیہِ  چھُ  سُے  تُہُنٛد  پروردگار  تُہٕندین  مالین  بُڈِ  ببن  ہُنٛد  مالک  تہٕ  پروردگار۔"
  },
  {
    "verse_id": 9,
    "translation": "بلکہ  چھِ  تِم  توحید  وغٲرٕہ  پَزو  کتھو  نِشہِ  شکس  منٛز۔  دنیاکِس  گِندنس  درۅکنس  سٍتۍ  مصروف،  ٲخرتٕچ  چھکھ  نہٕ  کانٛہہ  فکرٕے۔  وۅنۍ  ییٚلہِ  یِم  لوٗکھ  پوٚز  واضح  تہٕ  صاف  سپدِتھ  تہٕ  مانن  نہٕ  کینٛہہ۔"
  },
  {
    "verse_id": 10,
    "translation": "پس  پیٲرِو  توٚہۍ  تِہِندِ  خٲطرٕ  تتھ  دۅہس  ییٚمہِ  دۅہ  آسمان  کہ  طرفہٕ  اَکھ  دٕہاہ  بوزنہٕ  یِیہِ  یُس  سارِنٕے  دریٖنٹھۍ  آسہِ  یِوان۔"
  },
  {
    "verse_id": 11,
    "translation": "سُہ  یِیہِ  ولنہٕ  لوٗکن،  تِم  دَپن  یہِ  چھُ  عذاباہ  دگ  تُلہٕ  وُن۔  اَمہِ  اندرٕہ  چھُ  مُراد  سُہ  قحط  یتھ  منٛز  اہلِ  مکہ  مبتلا  سپٕدۍ۔  ییٚمُیک  سبب  اوس  بددعا  حضرت  رسول  کریم  صلی  اللہ  علیہ  و سلم  سُنٛد  ییٚلہِ  تِمو  سخت  تکلیف  ہیوٚت  دُین  نبی  کریم  صلی  اللہ  علیہ  و سلمس  بیٚیہِ  مسلمانن۔  ظٲہری  سبب  سپُد  اَمہِ  قحطُک  کہ  حضرت  ثمامہ  یِم  شہرِ  یمامٕکۍ  بٔڈۍ  رییس  ٲسۍ  سپدے  مسلمان۔  مکہ  کیو  کٲفرو  ہِیٔژ  سخت  ملامت  کرٕنۍ  تِمن  تتھ  پٮ۪ٹھ۔  تِمو  کوٚر  شہر  یمامہ  پٮ۪ٹھہٕ  مکس  کُن  غلہٕ  سوزُن  بند،  مکس  کُن  اوس  یمامہٕ  پٮ۪ٹھے  غلہٕ  یِوان،  یپٲرۍ  کِنۍ  سپٕز  بٲرش  تہٕ  بند،  مکٕکۍ  لوٗکھ  ہیٚتِن  بۅچھہِ  سٍتۍ  مرٕنۍ،  قٲعدٕہ  چھُ  سخت  بۅچھہِ  ہِندِس  حالس  اندر  خشک  سٲلی  ہٕندِس  وقتس  اندر  چھُ  بوزنہٕ  یِوان  آسمان  کہ  طرفہٕ  دٕہ  وۅتھان۔  غرض  مککٕۍ  لوٗکھ  ییٚلہِ  سخت  تنگ  یِن  قحطہٕ  سببہٕ  تِم  لگن  عٲجزی  کرنہِ،  تِم  ہیٚن  دعا  کرُن۔"
  },
  {
    "verse_id": 12,
    "translation": "اے  سانہِ  پروردگارٕ،  دوٗر  کرتہٕ  اَسہِ  نِشہِ  یہِ  قحطُک  عذاب۔  بے  شک  أسۍ  اَنَو  وۅنۍ  ضرور  ایمان۔  چنانچہ  یہِ  پیشن  گویی  سپٕز  یِتھہٕ  پٲٹھۍ  پوٗرٕ  کہ  ابو  سفیان  بیٚیہِ  بعضو  قریشو  لیکھۍ  نبی  کریمس  صلی  اللہ  علیہ و سلم  کہ  توٚہۍ  کٔرِتو  دعاے  خیر،  بیٚیہِ  کٔرِتو  ثمامہ  یمانس  فہمٲیش  سُہ  سوزِہا  بیٚیہِ  غلہٕ۔  بیٚیہِ  کوٚر  ابو  سفیانن  وعدٕہ  پننہِ  مسلمان  سپدنُک۔  چنانچہ  اَمہِ  برونٹھ  کُن  چھُ  اللہ  تعالیٰ  فرماوان  سُہ  وعدٕہ  اوس  نہٕ  بصدقِ  دل۔  "
  },
  {
    "verse_id": 13,
    "translation": "یِم  لوٗکھ  کِتھہٕ  پٲٹھۍ  رٹہن  نصیحت  اَمہِ  عذاب  سٍتۍ  ییٚمہِ  سٍتۍ  تُہندِ  ایمانُک  توقع  یِیہِ  ہا  تھاونہٕ  حالانکہ  تِمن  نِشہِ  واژوو  پیغمبراہ  تَدِ  شانُک  ویٚژھناوٕہ وُن۔"
  },
  {
    "verse_id": 14,
    "translation": "توپتہٕ  کٔرتِمو  تس  پیغمبرس  نِشہِ  سرتٲبی  تہٕ  ییلٔگۍ  وَننہِ  کہ  یہِ  چھُ  موٚتاہ  کٔمۍ  تانۍ  یِمہٕ  کتھہٕ  ہیٚچھنوومُت۔"
  },
  {
    "verse_id": 15,
    "translation": "أسۍ  کرو  حجت  پوٗرٕ  کرنہٕ  خٲطرٕ  کینٛہہ  کالاہ  تِمن  نِشہِ  یہِ  عذاب  دوٗر  مگر  توٚہۍ  کٔرِو  بیٚیہِ  تی  یہِ  کران  ٲسِو،  کفرتہٕ  نافرمانی۔  چنانچہ  یہِ  پیشن  گویی  سپٕز  یِتھہٕ  پٲٹھۍ  پوٗرٕ  کہ  نبی  کریم  صلی  اللہ  علیہ  و سلمن  کوٚر  دعا،  توپتہٕ  پیوٚو  روٗد۔  بیٚیہِ  لیوٚکھُکھ  ثمامہ  یمانیَس  تٔمۍ  سوٗز  غلہٕ۔  مکہ  کیٚن  لوٗکن  سپٕز  فارغُ  البالی  میسر،  پریشٲنی  گٔیکھ  دوٗر۔  مگر  سُہ  کتھ  سنا  کرہن  تِم  پنُن  وعدٕہ  پوٗرٕ،  بیٚیہِ  ہیوٚتُکھ  تی  کرُن  یہِ  کران  ٲسۍ۔"
  },
  {
    "verse_id": 16,
    "translation": "اَدٕہ  ییٚمہِ  دۅہ  رٹوکھ  أسۍ  تمہِ  بوٚڈ  سخت  رٹہٕ  وُناہ،  تمہِ  دۅہ  چھڑوکھ  نہٕ۔  أسۍ  گٔے  تمہِ  دوہ  پوٗرٕ  انتقام  ہیٚنہٕ  وٲلۍ۔"
  },
  {
    "verse_id": 17,
    "translation": "البتہ  بیٚیہِ  کٔر  اَسہِ  آزمٲیش  تِمن  برونٹھ  فرعون  سٕندِس  قومس  ییٚمہِ  طریقہٕ  کہ  آو  تِمن  نِشہِ  پیغمبراہ  عزت  وول  یعنی  موسیٰ  علیہ  السلام۔"
  },
  {
    "verse_id": 18,
    "translation": "تٔمۍ  فرمووُکھ  اے  قومِ  فرعون  کٔریوٗکھ  مےٚ  حوالہٕ  خداے  سٕندۍ  بندٕہ  بنی  اسراییل  تۅہیہِ  رنگارنگ  تکلیفن  چھوٗکھ  کٔرِمٕتۍ۔  پننہِ  غلامی  نِشہِ  کٔرِیوٗکھ  تِم  آزاد۔  بہٕ  چھُس  خداے  سٕندِ  طرفہٕ  پیغمبراہ  امانت  دار۔  بہٕ  چھُس  نہٕ  کانٛہہ  کتھاہ  پننہِ  طرفہٕ  ونان،  مےٚ  یُس  حکم  خداے  سٕندِ  طرفہٕ  واتان  چھُ  بہٕ  چھُس  سُہ  حکم  تۅہیہِ  نِشہِ  واتناوان۔  لہٰذا  پَزِ  تۅہیہِ  تعمیل  احکام  کرُن۔"
  },
  {
    "verse_id": 19,
    "translation": "بیٚیہِ  فرمووُکھ  مَہ  کٔرِو  سرکشی  خدایس  نِشہِ۔  بہٕ  چھُس  تۅہیہِ  نِشہِ  آمُت  نٔنۍ  دلیل  ہیتھ  پننہِ  نبوتٕچ  یعنی  عصا  تہٕ  یَدِ  بیضا۔  ییٚلہِ  فرعونن  تہٕ  تِہٕندۍ  قومن  مون  نہٕ  بلکہ  ہیوٚتُکھ  مشورٕھ  کرُن  موسیٰ  علیہ  السلام  سٕندِ  قتلُک  تہٕ  مارنُک۔"
  },
  {
    "verse_id": 20,
    "translation": "بیٚیہِ  چھُس  پننِس  خدایس  یُس  تُہُند  خدا  تہِ  چھُ  پناہ  منگان  توٚہۍ  کیا  کٔرِو  مےٚ  شہید  کنہِ  لٲے  لٲے۔"
  },
  {
    "verse_id": 21,
    "translation": "ہرگاہ  توٚہۍ  مےٚ  پژھ  کٔرِو  نہٕ  تیٚلہِ  روٗزِو  مےٚ  نِش  الگ۔  یہِ  ؤنِتھ  تہِ  روٗدۍ  تِم  موسیٰ  علیہ  السلامس  تکلیف  واتناوان۔"
  },
  {
    "verse_id": 22,
    "translation": "پس  موٚنگ  دعا  موسیٰ  علیہ  السلامن  پننِس  پروردگارس،  یا  اللہ  تِم  چھِ  سخت  شریر  لوٗکھ،  مےٚ  دِنجات  یِہِندِ  شرٕہ  نِشہِ۔  اللہ  تعالیٰ  ہن  فرمووُکھ  اے  موسیٰ،  اَسہِ  کوٚر  تُہُند  دعا  قبول،  وۅنۍ  ووت  یِہِندِ  فٲصلُک  وقت۔"
  },
  {
    "verse_id": 23,
    "translation": "پس  کوٚر  اَسہِ  حکم  موسیٰ  علیہ  السلامس  کہ  توٚہۍ  نِیرِو  میٲنۍ  بندٕھ  بنی  اسرٲییل  ہیتھ  رٲژ  منزٕے۔  برونٹھہٕ  یِیہِ  وَتہِ  اندر  تۅہیہِ  دریاو،  توٚہۍ  لٲے  زِہ  تتھ  دریاوس  تورِ  سٍتۍ  ژٔنڈ،  سُہ  سپدِ  خشک۔  سُہ  دِیہِ  تۅہیہِ  اَپورترنہٕ  خٲطرٕ  وَتھ،  توٚہۍ  ییٚلہِ  بنی  اسرٲییل  ہیتھ  اَپور  تٔرِو،  دریاو  روزِ  اَتھ  حالس  پٮ۪ٹھ۔  توٚہۍ  کٔرۍزینہٕ  کانٛہہ  فکر  کہ  خبر  چھا  فرعون  تہِ  ما  یِیہِ  سُتہِ  ما  وَسہِ  اَتھ  دریاوس  اندر  توپتہٕ  ما  ترِ  اَپور۔  اَمِچ  فکر  تہٕ  اندیشہِ  کٔرۍ  زیٚو  توٚہۍ  کینٛہہ۔  کیازِ  تۅہیہِ  پتے  نیرِ  فرعون  لشکر  ہیتھ  تۅہیہِ  گرفتار  کرنہٕ  خٲطرٕ،  رات  رٲتی  نیرنہٕ  سٍتۍ  ہیٚکہِ  نہٕ  سُہ  تۅہیہِ  رٔٹِتھٕے۔"
  },
  {
    "verse_id": 24,
    "translation": "بلکہ  ترٲوِزیون  توٚہۍ  توٚہۍ  دریاو  پننِس  حالس  پٮ۪ٹھ  یُتھ  فرعون  سٕنز  لشکر  تہِ  دریاوس  منٛز  وَسہِ۔  بے  شک  سۅ  لشکر  چھےٚ  دریاوس  منٛزوٲتِتھ  پھٹہٕ  وُنۍ  تہٕ  غرق  سپدٕوُنۍ۔  توپتہٕ  ییٚلہِ  تِم  پھٔٹۍ  تہٕ  ہلاک  گٔے۔"
  },
  {
    "verse_id": 25,
    "translation": "پتھ  کُن  ترٲوۍ  تِمو  کٲتیاہ  باغ  تہٕ  ناگہٕ  راد۔"
  },
  {
    "verse_id": 26,
    "translation": "کوتاہ  زراعتُک  زمین  تہٕ  کٲژاہ  عمدٕہ  جایہِ۔"
  },
  {
    "verse_id": 27,
    "translation": "بیٚیہِ  عیش  و  آرامُک  سامان  یتھ  منٛز  خۅشحٲلی  ٲس  آسان۔"
  },
  {
    "verse_id": 28,
    "translation": "نافرمانن  سٍتۍ  چھِ  أسۍیۅہے  معاملہٕ  کران۔  اَمہِ  ساری  تِہِندِ  مال  و  دولتُک  وٲرث  بنٲوۍ  اَسہِ  بیٚیہِ  لوٗکھ  یعنی  بنی  اسرٲییل۔"
  },
  {
    "verse_id": 29,
    "translation": "پس  ووٚد  نہٕ  تِمن  پٮ۪ٹھ  نہ  آسمانن،  نہ  زمینن،  بیٚیہِ  ٲسۍ  نہٕ  تِم  مہلت  دِنہٕ  آمٕتۍ  یعنی  تِمن  آیہِ  نہٕ  مزدید  مہلت  دِنہٕ۔"
  },
  {
    "verse_id": 30,
    "translation": "البتہ  دُیت  اَسہِ  یِتھے  پٲٹھۍ  نجات  بنی  اسرٲیلن  سخت  ذلت  کہ  عذاب  نِشہِ۔"
  },
  {
    "verse_id": 31,
    "translation": "یعنی  فرعون  سٕندِ  ظلم  و  ستم  نِشہِ۔  بے  شک  سُہ  سیٹھاہ  سرکش  سیٹھاہ  حدٕہ  نِشہِ  ڈلہٕ  وُنیو  اندرٕہ۔  اَکھ  نعمت  کٔر  اَسہِ  بنی  اسرٲیلن  پٮ۪ٹھ  یہِ  کہ  نجات  دُیتُکھ  فرعونہٕ  سٕندِ  شرٕ  نِشہِ  اَمہِ  علاوٕہ  کٔرٕکھ  بیاکھ  نعمت۔"
  },
  {
    "verse_id": 32,
    "translation": "بیٚیہِ  دِژ  اَسہِ  فوقیت  بنی  اسرٲیلن  تَمہِ  زمانہٕ  کین  بیٚیَن  لوٗکن  پٮ۪ٹھ  پننہِ  علم  و  حکمت  موجوب۔"
  },
  {
    "verse_id": 33,
    "translation": "بیٚیہِ  دِتۍ  اَسہِ  تِمن  پننہِ  قدرتٕکۍ  تِمے  نِشانہٕ  یِمن  منٛز  تُہٕندِ  حقہٕ  نٔنۍ  انعامات  ٲسۍ  من  و  سلوٰی  وغٲرٕہ۔"
  },
  {
    "verse_id": 34,
    "translation": "بے  شک  یِم  کافر  چھِ  قیامتٕکۍ  وعید  بوٗزِتھ  قیامتس  انکار  کران۔  توپتہٕ  چھِ  ونان،"
  },
  {
    "verse_id": 35,
    "translation": "سٲنۍ  اخیری  حالت  چھےٚ  یٔہے  کہ  اَسہِ  چھُ  یتھ  دنیاہس  اندر  مرُن۔  توپتہٕ  چھُنہٕ  اَسہِ  بیٚیہِ  زندٕہ  سپدُن۔  یعنی  اخیری  حالت  سٲنۍ  حیاتِ  اُخروی  چہَنہٕ  بلکہ  چھےٚ  اخیری  حالت  موت  دُنیوی۔  اسہِ  چھُنہٕ  مگر  اَکی  لٹہِ  مرُن  توپتہٕ  یِمِو  نہٕ  أسۍ  بیٚیہِ  زندٕہ  کرنہٕ۔  "
  },
  {
    "verse_id": 36,
    "translation": "اے  مسلمانو  ہرگاہ  توٚہۍ  مرنہٕ  پتہٕ  بیٚیہِ  زندٕہ  گژھنہٕ  کِس  اعتقادس  منٛز  پٔزِیٲرۍ  چھِو،  زیادٕہ  انتظار  کیا  چھُ  کرُن،  تیٚلہِ  أنۍ  توکھ  سٲنۍ  مٲلۍ  بُڈِ  بب  تِم  سپٕدۍ  تن  بیٚیہِ  زندٕہ۔  "
  },
  {
    "verse_id": 37,
    "translation": "کیا  سنا  تِم  قریش  چھا  قوتس  تہٕ  شوکتس  منٛز  زیادٕہ  کِنہٕ  تُبع  ﴿یمن  کِس  بادشاہ﴾  سُنٛدقوم  یا  یِم  لوٗکھ  تِمن  برونٹھ  ٲسۍ  عاد  ثمود  وغٲرٕہ۔  اَسہِ  وُچھنہٕ  تِمن  کینٛہہ،  اَسہِ  کٔرۍ تِم  ہلاک  تہٕ  برباد،  کیازِ  تِم  ٲسۍ  سخت  نافرمان۔  ہرگاہ  یِم  قریش  مکٕکۍ  کافر  نافرمٲنی  نِشہِ  باز  یِن  نہٕ،  یِم  کِتھہٕ  کٔنۍ  بچاوَن  سانہِ  عذاب  ن،  شہِ  پنُن  پان۔"
  },
  {
    "verse_id": 38,
    "translation": "بیٚیہِ  کٔرۍ  نہٕ  اَسہِ  پٲدٕہ  آسمان  تہٕ  زمین  بیٚیہِ  یہِ  تِمن  منٛز  چھُ  ییٚمہِ  طریقہٕ  کہ  أسۍ  کیا  أسۍ  اَکھ  عبث  تہٕ  بے  ہوٗدٕہ  کٲماہ  کران۔"
  },
  {
    "verse_id": 39,
    "translation": "اَسہِ  ییٚلہِ  تٔگۍ  یِم  یِتھۍ  بٔڈۍ  مخلوق  پٲدٕہ  کرٕنۍ،  اَسہِ  نِشہِ  کیا  عجایب  چھُ  انسان  مرنہٕ  پتہٕ  بیٚیہِ  زندٕہ  کرُن۔  لیکن  اکثر  لوٗکھ  چھِنہٕ  زانان۔"
  },
  {
    "verse_id": 40,
    "translation": "پٔزِپٲٹھۍ  فٲصلُک  دۅہ  یعنی  قیامتُک  دۅہ  چھُ  سارِنٕے  ہٕندِ  دوبارٕہ  زندٕہ  سپدنُک،  بیٚیہِ  جزا  دِنُک  وقت  مقرر  کرنہٕ  آمُت۔"
  },
  {
    "verse_id": 41,
    "translation": "ییٚمہِ  دۅہ  نہٕ  کانٛہہ  تعلق  دار  کٲنسہِ  تعلق  دارس  بکار  یِیہِ،  نَہ  ہیٚکہِ  کٲنسہِ  ہِندِ  طرفہٕ  کانٛہہ  مددٕے  کٲنسہِ  وٲتِتھ۔"
  },
  {
    "verse_id": 42,
    "translation": "مگر  یِمن  پٮ۪ٹھ  اللہ  تعالیٰ  ہن  رحم  کوٚرمُت  آسہِ  یعنی  بایمان  تِمن  یِیہِ  یٲری  تہٕ  مدد  کرنہٕ،  بیٚیہِ  کرن  تِم  تہِ  مدد  اَکھ  أکِس  شفاعت  سٍتۍ۔  بے  شک  اللہ  تعالیٰ  چھُ  غٲلب  تہٕ  زبردست۔  سُہ  ہیٚیہِ  کافرن  نِشہِ  انتقام۔  یَس  سُہ  وَکرِہ  تہٕ  بے  زار  آسہِ  تس  ہیٚکہِ  نہٕ  مدد  کٔرِتھ  کانٛہہ،  یہِ  چھُ  سُہ  رحمت  وول،  یِمن  تِہٕنز  رحمت  شاملِ  حال  آسہِ  تِمن  دِیہِ  سُہ  شفاعتُک  مرتبہٕ۔"
  },
  {
    "verse_id": 43,
    "translation": "پٔزِپٲٹھۍ  زقومُک  کُل  چھُ،"
  },
  {
    "verse_id": 44,
    "translation": "نافرمانن  ہُنٛد  غذا۔"
  },
  {
    "verse_id": 45,
    "translation": "ییٚمُیک  رنگ  آسہِ  پٔلِمہِ  ہُنٛد۔  سُے  آسہِ  گریکان  تِہٕنزن  یڈن  منٛز،"
  },
  {
    "verse_id": 46,
    "translation": "یِتھہٕ  پٲٹھۍ  آبہٕ  رسٕر  چھےٚ  دیگہِ  منٛز  گرۅتہٕ  کران۔"
  },
  {
    "verse_id": 47,
    "translation": "اللہ  تعالیٰ  فرماوِ  عذاب  کین  مَلکن  رٔٹِیوٗن  یہِ  کافر  توپتہٕ  نِیوٗن  کھکھرِ،  ترٲوِیوٗن  منٛز  باگ  جہنمس۔"
  },
  {
    "verse_id": 48,
    "translation": "توپتہٕ  ترٲوِو  أمِس  سۅ  رَسراہ  کلہٕ  پٮ۪ٹھۍ  ییٚمہِ  سٍتۍ  زیادٕہ  عذاب  واتیٚس۔"
  },
  {
    "verse_id": 49,
    "translation": "عذابٕکۍ  مَلک  وَننس  وُچھ  مزٕہ  ییٚمہِ  عذابُک۔  بے  شک  ژٕہ  اوسُکھ  نا  پننِس  قومس  منٛز  بوٚڈ  تہٕ  زِیُٹھ  پانس  زانا۔  یہِ  چھُے  ژےٚ  تعظیم  و  تکریم  کرنہٕ  یِوان۔  یِتھہٕ  پٲٹھۍ  ژٕہ  پننِس  پانس  معظم  و  مکرم  زٲنِتھ  سانیٚن  احکامن  تحقیر  تہٕ  عار  اوسُکھ  کران  جہنمین  یِیہِ  وَننہٕ۔"
  },
  {
    "verse_id": 50,
    "translation": "بے  شک  عذاب  کیا  گوٚو  سُے  یتھ  توٚہۍ  شک  ٲسِو  کران۔"
  },
  {
    "verse_id": 51,
    "translation": "بے  شک  یِم  خدایس  کھۅژوُنۍ  آسن  تِم  آسن  امن  وآرام  چہ  جایہِ  منٛز  محفوظ۔"
  },
  {
    "verse_id": 52,
    "translation": "یعنی  باغن  تہٕ  ناگہٕ  رادن  منٛز۔"
  },
  {
    "verse_id": 53,
    "translation": "نٲلۍ  لاگن  تِم  زٲوِل  تہٕ  مۅٹہِ  پاٹِکۍ  جامہٕ،  اَکھ  أکِس  سیٚدِ  سیوٚد  آسن  بِہِتھ۔  "
  },
  {
    "verse_id": 54,
    "translation": "بیٚیہِ  کرو  أسۍ  تِمن  نیتھٕر  جنتہٕ  چن  حوٗرن  سٍتۍ  یِمہٕ  پرٛنہِ  تہٕ  أچھ  ویٚچھہِ  کٔرِتھ  آسن۔"
  },
  {
    "verse_id": 55,
    "translation": "منگہٕ  ناوان  آسن  تِم  جنتن  منٛز  اطمنانہٕ  سان  پرتھ  میوٕہ۔"
  },
  {
    "verse_id": 56,
    "translation": "ژٕہن  نہٕ  تَتہِ  موتُک  مزٕہ  مگر  سُے  گۅڈنُیک  موت  ییٚمُیک  مزٕہ  تِمو  دنیاہس  منٛز  ژُہمُت  آسہِ  یعنی  تَتہِ  مرن  نہٕ  تِم  زانٛہہ  تہِ۔  بیٚیہِ  رچھہِ  تِمن  اللہ  تعالیٰ  جہنم  کہ  عذابہٕ  نِشہِ۔"
  },
  {
    "verse_id": 57,
    "translation": "یہِ  سورُے  آسہِ  تِمن  تِہِندِس  پروردگار  سُند  فضل  تہٕ  مہربٲنی،  یٔہے  گٔیہِ  بٔڈ  رستگٲری  تہٕ  کامیٲبی۔"
  },
  {
    "verse_id": 58,
    "translation": "یہِ  قرآن  مجید  کوٚر  اسہِ  سہل  تہٕ  آسان  اَمی  مۅکھہٕ  تُہٕندِ  لغت  یعنی  بزُبانِ  عربی  یُتھ  تِمن  لوٗکن  فکرِ  تٔرِتھ  تِم  نصیحت  رٹن،  ییٚلہِ  نہٕ  اَمہِ  سٍتۍ  تہِ  یِمن  کینٛہہ  بَنہِ۔"
  },
  {
    "verse_id": 59,
    "translation": "پس  پیٲرِو  توٚہۍ  تِمن  کیا  بَنہِ،  تِم  چھِ  پیارٕوُنۍ  کہ  تِہُنٛد  حال  کیا  سپدِ۔  تِہٕندِ  حقہٕ  سپدِ  عذاب۔  تُہٕندِ  حقہٕ  آسہِ  نصرت  و  یٲری۔"
  }
]