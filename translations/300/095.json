[
  {
    "verse_id": 1,
    "translation": "انجیٖرُک  تہٕ  زیتونُک  قسم،  ﴿یعنی  یِمن  پھلن  ہٕنٛدِ  پیداوارکیٚن  علاقن  ﴿شام  تہٕ  فلسطین﴾  ییٚتہِ  واریاہ  انبیاء  پٲدٕ  سپٕدۍ﴾"
  },
  {
    "verse_id": 2,
    "translation": "بیٚیہِ  طورِ  سیٖناہُک،"
  },
  {
    "verse_id": 3,
    "translation": "تہٕ  ییٚمہِ  پُر امن  ﴿مکہ﴾  شہرُک،"
  },
  {
    "verse_id": 4,
    "translation": "اَسہِ  کوٚر  انسان  بہترین  ساختس  پیٚٹھ  پٲدٕ۔"
  },
  {
    "verse_id": 5,
    "translation": "پتہٕ  وول  پوٚت  پِھرِتھ  واپس  بٔنمہِ  درجہِ کیو  لُکو  کھۅتہٕ  تہِ  بۅن۔"
  },
  {
    "verse_id": 6,
    "translation": "سِواے  تِم  لُکھ  یِمَو  ایمان  اوٚن  تہٕ  نیک  عملہٕ  روٗدۍ  کران،  زِ  تِہِنٛدِ  خٲطرٕ  چُھ  سُہ  اجر  یُس  نہٕ  زانٛہہ  ختم  گژِھہ۔"
  },
  {
    "verse_id": 7,
    "translation": "پس  ﴿اے  نبیؐ﴾  اَمہِ  پتہٕ  کُس  ہیٚکہِ  جزا  تہٕ  سزا  کِس  معاملس  منٛز  تۅہیِہ  انکار  کٔرِتھ؟"
  },
  {
    "verse_id": 8,
    "translation": "کیا  اللہ  تعالیٰ  چُھنا  سارِوٕے  حٲکِمَو  کھۅتہٕ  بوٚڈ  حٲکِم؟  ﴿ییٚلہِ  زَن  توٚہۍ  دُنیاکیٚن  لۅکٹیٚن  لۅکٹین  حٲکِمن  نِشہِ  تہِ  یَژھان  چِھو  تہٕ  توقع  تھاوان  چِھو  زِ  تِم  گژھن  انصاف  کرٕنۍ،  مجرِمن  گژھن  سزا  دِنۍ،  جان  کٲم  کرن  والیٚن  گژھن  جان  معاوضہٕ  تہٕ  انعام  دِنۍ،  تیٚلہِ  کیا  خیال  چُھ  تُہُنٛد  اللہ  تعالیٰ  سٕنٛدیٚن  حقوقن  متعلق؟  توٚہۍ  چِھوٕہ  سمجھان  زِ  سُہ  سارِنٕے  حٲکِمن  ہُنٛد  حٲکِم  کرِنہٕ  کانٛہہ  انصاف؟  کیا  توٚہۍ  چِھوٕہ  تس  نِشہِ  یِہ  توقع  تھاوان  زِ  سُہ  کرِ  اصلس  تہٕ  خرابس  کُنُے؟  کیا  تٔمۍ  سٕنٛدِس  دُنیاہس  منٛز  چھا  بدترین  عملہٕ  کرن  والیٚن  تہٕ  بہترین  کٲم  کرن  والیٚن  دۅشوٕنۍ  مٔرِتھ  خاک  سپدُن،  تہٕ  نہ  میلہِ  کٲنٛسہِ  بد اعمٲلِیَن  پیٚٹھ  سزا  تہٕ  نہ  رٕژَن  عملن  پیٚٹھ  جزا؟"
  }
]