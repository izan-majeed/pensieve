[
  {
    "verse_id": 1,
    "translation": "قسم  چُھ  مےٚ  چاشتہٕ  کہ  وقتُک  یُس  روشن  چُھ  آسان  آفتاب  کہ  کھسنہٕ  سٍتۍ۔"
  },
  {
    "verse_id": 2,
    "translation": "بیٚیہِ  چھُ  قسم  رٲژ  ہُند  ییٚمہِ  ساعتہٕ  تَمِچ  اَنہِ  گٹہٕ  چھےٚ  پوٗرٕہ  سپدان۔"
  },
  {
    "verse_id": 3,
    "translation": "توٚہۍ  نہ  حض  ترٲوِو  نہٕ  پنٕنۍ  پروردِگارن،  بیٚیہِ  کٔرٕن  نہٕ  تۅہیہِ  سٍتۍ  کُنہِ  قسمٕچ  دشمنی  یا  رسول  اللہ۔  (کیازِ  گۅڈٕہ  آیہِ  نہٕ  تۅہیہِ  نِش  کانٛہہ  تِژھ  کتَھہ۔  توپتہ  چھُ  عادۃ  اللہ  أندرٕہ  حضراتِ  انبیاہن  نسبت  یُتھ  معاملہٕ  سپدُن  محال۔  لہٰذا  مَہ  گٔژِھو  توٚہۍ  کٲفرن  تہٕ  مُشرکن  ہٕندِ  وورنہٕ  سٍتۍ  آزردٕہ۔  تۅہیہِ  پٮ۪ٹھ  روزِہ  وحی یِچ  نعمت  ہمیشہٕ  جٲری۔  یہِ  نزولِ  وحی  چھُ  شرف  و  کرامت  تُہٕندِ  خٲطرٕہ  دنیاہس  اندر۔)"
  },
  {
    "verse_id": 4,
    "translation": "البتہ  ٲخرت  چھُ  بہتر  تُہٕندِ  خٲطرٕہ  دنیا  کھۅتہٕ  (کیازِہ  ٲخرتس  اندر  کرِہ  اللہ  تعالیٰ  تۅہیہِ  عطا  زیادٕہ  نعمژٕہ۔)"
  },
  {
    "verse_id": 5,
    "translation": "بیٚیہِ  کرِ  عطا  تۅہیہِ  پَنُن  پروردگار  تِی  ییٚمہِ  سٍتۍ  توٚہۍ  رٲضۍ  گٔژِھو۔  (حدیث  شریفس  منٛز  چُھ  فرموومُت  نبی  کریمنؐ  کہ  محمدؐ  سپدِ  نہٕ  توٚت  تانۍ  رٲضی  یوٚت  تانۍ  تِہٕندیو  اُمتیو  اندرٕہ  اَکھ  شخص  تہِ  روزِہ  جہنمس  اندر۔)"
  },
  {
    "verse_id": 6,
    "translation": "کیا  اللہ  تعالیٰ  ہن  لٔبِو  نا  توٚہۍ  یتیم  توپتہٕ  دِژنَو  تۅہیہِ  جاے  بیٚیہِ  کرنٲونَو  پرورش؟  (گۅڈٕہ  بَڈٕ  بابہٕ  صٲب  نہِ  سٍتۍ  یعنی  عبد  المطلب  سٕنٛد  سٍتۍ  توپتہٕ  پیترٕہ  سٕندِ  ذریعہٕ  یعنی  ابوطالب  سٕندِ  ذریعہٕ۔  تولّد  سپدنہٕ  برونٹھُے  اوس  گوٚمُت  ییٚمہِ  عَالمہٕ  تِہُند  بابہٕ  صٲب۔  وُنہِ  ٲسۍ  تِم  والدہ  ماجدہ  سٕندِس  شٕکمِ  مبارکسٕے  اندر۔  توپتہٕ  ٲسۍ  تِم  شُری  ییٚلہِ  والدہ  ماجدہ  ییٚمہِ  عالمہٕ  گٔے۔  توپتہٕ  روٗدۍ  عبد  المطلبس  نِشہِ  یوٚت  تانۍ  تِم  ٲٹھہٕ  ؤہرۍ  وٲتۍ۔  تَمہِ  پتہٕ  روٗدۍ  تِم  ابو  طالبس  نِشہِ  سُہ  ییٖتِس  کالس  زندٕہ  اوس  تہٕ  تیٖتِس  کالس۔  تٔمۍ  کٔر  تِہنز  پرورش  تہٕ  نگہبٲنی  نہایت  جانفشٲنی  سٍتۍ۔  توپتہٕ  کٔر  تٔہندِ  مرنہٕ  پتہٕ  نبی  کریم  صلی  اللہ  علیہ و سلمو  مدینہ  شریفس  کُن  ہجرت  تَتہِ  بخُش  اللہ  تعالیٰ  ہن  تِہندِ  خدمت  و  حفاظتُک  شرف۔  قبیلہ  اَوس  و  خزرجس  یعنی  مدینہ  شریف  کیٚن  انصارن۔  تِمَو  کٔر  تِتھہٕ  پٲٹھۍ  تِہنز  خدمت  و  جانفشانی  ییٚمِچ  نظیر  دنیاہس  اندر  مفقود  چھےٚ۔  یِمہٕ  سارے  صورتہٕ  چھےٚ  لفظ  فآویٰ  ہس  تل  دٲخل  سپدان۔)"
  },
  {
    "verse_id": 7,
    "translation": "بیٚیہِ  لبِنَو  توٚہۍ  اللہ  تعالیٰ  ہن  شریعت  کہ  عِلمہٕ  نِشہِ  بے  خبر  توپتہٕ  ہٲونَو  تَتھ  کُن  وَتھ  بیٚیہِ  بوونَو  سورُے  علمہٕ  شریعت۔"
  },
  {
    "verse_id": 8,
    "translation": "بیٚیہِ  لٔبِنَو  توٚہۍ  اللہ  تعالیٰ  ہن  فقیر،  پس  کٔرِنَو  توٚہۍ  بے  نیاز۔  (ییٚمہِ  طریقہٕ  کہ  اُمّ  المومنین  خدیجہ  کُبریٰ  سٕندِہ  طرفہٕ  گٔو  توٚہۍ  مالِ  تجارت  ہیٚتھ،  تَتھ  اندر  سپُد  توہیہِ  نفع  حٲصل  بیٚیہِ  کٔر  خدیجہ  کُبریٰ  ہن  تۅہیہِ  سٍتۍ  نکاح۔  تِمو  کوٚر  پنُن  سورُے  مال  تُہٕندِس  خدمتس  اندر  پیش۔  یہِ  گوٚو  غِناے  ظٲہری  غِناے  قلبی  تہٕ  غِناے  بٲطنی  کوٚرنَو  تیوٗت  عطا  ییٚمُیک  نہٕ  اندازے  ہیٚکہِ  کانٛہہ  شخص  کٔرِتھ۔  غرض  ییٚمۍ  پروردِگارن  تۅہیہِ  سٍتۍ  ابتدا  پٮ۪ٹھ  اَمہِ  قسمُک  معاملہٕ  کوٚر  سُہ  ہیٚکیا  توہیہِ  پٮ۪ٹھ  ناراض  گٔژِھتھ  تہٕ  تۅہیہِ  ترٛٲوِتھ۔  مگر  پروردِگارٕہ  سٕندیٚن  یِمن  الطافن  تہٕ  مہربٲنِیَن  ہُند  شکرانہٕ  گوٚو  کہ)"
  },
  {
    "verse_id": 9,
    "translation": "وۅنۍ  یُس  یتیم  آسہِ  تس  محض  ٲسِو  خشم  نہ  گرٍنٛز  کران۔"
  },
  {
    "verse_id": 10,
    "translation": "وۅنۍ  یُس  فقیر  محتاج  تہٕ  منگہٕ  وُن  آسہِ  سُہ  مَہ  ٲسِیوٗن  زورٕ  زبردستی  سٍتۍ  نیٚبر  کڑان  خٲلی  ترٛاوان۔"
  },
  {
    "verse_id": 11,
    "translation": "وۅنۍ  یِمہٕ  نعمژٕہ  تُہند  پروردِگارن  تۅہیہِ  عطا  کرِ  تِمن  ہُند  کٔرِو  توٚہۍ  بیان۔  (تِہٕندیٚن  ارشاداتن  تہٕ  کلامِ  شریفس  یُس  حدیث  ناو  آمُت  چھُ  تھاونہٕ  سُہ  چھُ  غالباً  اَمی  لفظِ  فَحَدِّث  أندرٕہ  کڑنہٕ  آمُت  واللہ  اعلم۔)"
  }
]