[
  {
    "verse_id": 1,
    "translation": "ییٚلہِ  آسمان  پھٹہِ،"
  },
  {
    "verse_id": 2,
    "translation": "تہٕ  تارکن  گژِھہ  چھلہٕ  چھانگٕر،"
  },
  {
    "verse_id": 3,
    "translation": "تہٕ  ییٚلہِ  سمندرن  ژَٹھ  کپٹھ  یِیہِ  کرنہٕ،"
  },
  {
    "verse_id": 4,
    "translation": "تہٕ  ییٚلہِ  قبرٕ  یِن  مٕژراونہٕ،  ﴿قبرن  ہٕنٛدِ  مٕژراونُک  مطلب  چُھ  یِہ  زِ  لُکھ  یِن  نَوِ  سرٕہ  زندٕہ  کٔرِتھ  تُلنہٕ﴾"
  },
  {
    "verse_id": 5,
    "translation": "تمہِ  ساعتہٕ  لگہِ  پرتھ  کٲنٛسہِ  شخصس  پننہِ  پٔتمہِ  بروٗنٹھمہِ  کرِمَتہِ  کرٛاوِمتیُک  پَے۔"
  },
  {
    "verse_id": 6,
    "translation": "اے  انسانہٕ  کٔمۍ  چیزن  ترٛوونکھ  ژٕ  پننِس  تس  ربِ  کریم  سٕنٛدِ  طرفہٕ  دوکھس  منٛز؟"
  },
  {
    "verse_id": 7,
    "translation": "ییٚمۍ  ژٕ  پٲدٕ  کوٚرنکھ،  ژٕ  بنوونکھ  عٲبَو  نِشہِ  پاک  مٲرۍ  موٚنٛد،  ژٕ  بنوونکھ  تناسب  سان۔"
  },
  {
    "verse_id": 8,
    "translation": "تہٕ  یَتھ  صورتس  منٛز  یوٚژھنکھ  جوٗرِتھ  کوٚرنکھ  تیار۔"
  },
  {
    "verse_id": 9,
    "translation": "ہرگز  نہ،  ﴿یعنی  کانٛہہ  معقول  وجہ  چُھنہٕ  اَتھ  دوکھس  منٛز  روزنُک﴾  بلکہ  ﴿اصلی  کتھ  چھےٚ  یِہ  زِ﴾  توٚہۍ  چِھو  جزا  تہٕ  سزا  نِشہِ  انکار  کران۔  ﴿یعنی  دراصل  ییٚمۍ  چیزن  توٚہۍ  لُکھ  دوکھس  منٛز  ترٲوِمٕتۍ  چِھنو،  سۅ  چَھنہٕ  کانٛہہ  معقول  دلیل  بلکہ  چُھ  تُہُنٛد  اکھ  احمقانہٕ  خیال  زِ  دُنیا کِس  یَتھ  دارُ  العملس  پٔتۍ  کِنۍ  چُھنہٕ  کانٛہہ  دارُ  الجزا۔  أمی  غلط  تہٕ  بے بنیاد  گُمانَن  چِھنو  توٚہۍ  خدایس  نِشہِ  غٲفِل  تٔمۍ  سٕنٛدِ  انصاف  نِشہِ  بے  خوف  تہٕ  پننِس  اخلاقی  رٔوِیَس  اندر  غیر  ذمہٕ دار  بنٲوِمٕتۍ﴾"
  },
  {
    "verse_id": 10,
    "translation": "اگرچہِ  تۅہیِہ  پیٚٹھ  چِھ  نگران  مقرر۔"
  },
  {
    "verse_id": 11,
    "translation": "تِتھۍ  معزز  کٲتِب،"
  },
  {
    "verse_id": 12,
    "translation": "یِم  تُہٕنٛز  پرٛتھ  کانٛہہ  حرکت  زانان  چِھ۔"
  },
  {
    "verse_id": 13,
    "translation": "پٔزۍ  پٲٹھۍ  آسن  نیک  لُکھ  مزس  منٛز۔"
  },
  {
    "verse_id": 14,
    "translation": "تہٕ  کُنہِ  شکہٕ  ورٲے  گژھن  بدکار  لُکھ  جہنمس  منٛز۔"
  },
  {
    "verse_id": 15,
    "translation": "جزا کہ  دۅہ  گژھن  تِم  أتھۍ  اندر  دٲخٕل۔"
  },
  {
    "verse_id": 16,
    "translation": "تہٕ  تَمہِ  منٛزٕ  ہیکن  نہٕ  ہرگز  تہِ  غٲب  سپدِتھ۔"
  },
  {
    "verse_id": 17,
    "translation": "تہٕ  توہۍ  کیا  زٲنِو  زِ  جزاہُک  دۅہ  کیا  گوٚو؟"
  },
  {
    "verse_id": 18,
    "translation": "آ،  تۅہیِہ  کیا  خبر  چَھو  زِ  سُہ  جزاہُک  دۅہ  کیا  چُھ؟"
  },
  {
    "verse_id": 19,
    "translation": "یِہ  چُھ  سُہ  دۅہ  ییٚلہِ  کٲنٛسہِ  شخصس  آسہِ  نہٕ  طاقت  زِ  بیٚیہِ  کٲنٛسہِ  یِیہِ  ہے  بکار۔  فٲصلہٕ  آسہِ  تمہِ  دۅہ  صرف  اللہ  تعالیٰ  سٕنٛدِس  اختیارس  منٛز۔"
  }
]