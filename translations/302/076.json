[
  {
    "verse_id": 1,
    "translation": "بے  شک  چُھ  انسانس  پیٚٹھ  زمانُک  اَکھ  تِیُتھ  وقت  تہِ  گُزریومُت  زِ  سُہ  اوس  نہٕ  ذِکر  کرُن  لایق  کانٛہہ  چیزٕے۔"
  },
  {
    "verse_id": 2,
    "translation": "بے  شک  کۆر  اَسہِ  انسان  مخلوط  نطفہٕ  نِشہِ  پٲدٕ  یُس  أسۍ  (زیٚنس  تام  اَکہِ  مرحلہٕ  پیٚٹھہٕ  دۆیِمِس  مرحلس  کُن)  پھِران  تہٕ  جانچان  روزان  چِھن،  لہٰذا  بنوو  اَسہِ  یہِ  (ترتیب  سان)  بوزن  وول  (پتہٕ)  وُچھن  وول۔"
  },
  {
    "verse_id": 3,
    "translation": "بے  شک  ہٲو  اَسہِ  أمِس  (حقس  تہٕ  بٲطلس  منٛز  فرق  کرنہٕ  خٲطرٕ  شعورٕچ  تہٕ  بصیرتٕچ)  وَتھ  تہِ،  (وۅنۍ)  بٔنۍتن  خواہ  سُہ  شکر  گزار  یا  نا  شکر  گزار۔"
  },
  {
    "verse_id": 4,
    "translation": "بے  شک  چِھ  اَسہِ  کٲفرن  خٲطرٕ  (کھۅرن  ہٕنزٕ)  ہانکلہٕ  تہٕ  (گردٕنۍ  ہٕندۍ)  طوق  تہٕ  (جہنمُک)  شعلہٕ  وُن  نار  تیار  کٔرِتھ  تھوومُت۔"
  },
  {
    "verse_id": 5,
    "translation": "بے  شک  چیٚن  مخلص  اطاعت  گزار  (شرابِ  طہورٕکۍ)  تِتھۍجام  یَتھ  منٛز  (خۅشبوے،  رنگت  تہٕ  لذت  ہُرراونہٕ  خٲطرٕ)  کافوٗر  آسہِ  رَلٲوِتھ۔"
  },
  {
    "verse_id": 6,
    "translation": "(کافوٗر)  چُھ  (جنتُک)  اَکھ  ناگ  ییٚمہِ  منٛزخداے  سٕندۍ  (خاص)  بندٕہ  (یعنی  اَولیاء  اللہ)  چوان  روزن  (تہٕ)  یور  یژھن  (تور)  نِن  (باقین  چاونہٕ  خٲطرٕ)  اَتھ  لۅکچن  لۅکچن  کۅلن  ہٕنزِ  شکلہِ  منٛز۔"
  },
  {
    "verse_id": 7,
    "translation": "(یِم  خاص  بندہ  چِھ  تِم)  یِم  (پننہِ)  نذرٕ  چِھ  پوٗرٕ  کران  تہٕ  تَتھ  دۅہس  چِھ  کھوژان  ییٚمِچ  سختی  سیٚٹھاہ  پٔھہلن  واجِنۍ  چھے٘۔"
  },
  {
    "verse_id": 8,
    "translation": "تہٕ (پَنُن)  کھیٚن  چِھ  اللہ  تعالیٰ  سٕندِس  محبتس  منٛز  (پانہٕ  تَمِیُک  حاجت  تہٕ  ضرورت  آسنہٕ  باوجود  ایثارٕ  کِنۍ)  محتاجس  تہٕ  یتیمس  تہٕ  قٍدِس  کھیاوان۔"
  },
  {
    "verse_id": 9,
    "translation": "(تہٕ  ونان  چِھ  زِ)  أسۍ  چِھو  صرف  اللہ  تعالیٰ  سٕندِ  رضا  خٲطرٕ  تۆہۍ  کھیاوان،  نَہ  چِھ  تۅہیہِ  نِشہِ  کانٛہہ  معاوضہ  ژھانڈان  تہٕ  نَہ  چِھ  شکرگُزٲری  ہٕندۍ  (خواہش  منٛد)۔"
  },
  {
    "verse_id": 10,
    "translation": "اَسہِ  چُھ  پننِس  ربّس  نِشہِ  تَمہِ  دۅہُک  بیٖم  روزان  یُس  (بُتھیٚن)  سیٚٹھاہ  کرِہُن  (تہٕ)  بدنما  کرن  وول  چُھ۔"
  },
  {
    "verse_id": 11,
    "translation": "پتہٕ  بچاوِ  اللہ  تعالیٰ  تِمن  (خوفِ  اِلٰہی  سببہٕ)  تَمہِ  دۅہ  چہ  سختی  نِشہِ  تہٕ  تِمن  کرِ  (بُتھیٚن  پیٚٹھ)  رونق  تہٕ  تازگی  تہٕ  (دِلن  منٛز)  سروٗر  تہٕ  خوشی  عطا۔"
  },
  {
    "verse_id": 12,
    "translation": "تہٕ  اَمہِ  کتھہِ  ہٕندِ  بدلہٕ  زِ  تِمَو  چُھ  صبر  کۆرمُت  کریکھ  (روزنہٕ  خٲطرٕ)  جنت  تہٕ  (لاگنہٕ  خٲطرٕ)  ریشمی  پۅشاک  عطا۔"
  },
  {
    "verse_id": 13,
    "translation": "یِم  لُکھ  آسن  تَتھ  منٛز  تختن  پیٚٹھ  ڈۆکھ  دِتھ  بِہتھ،  نَہ  وُچھن  تَتہِ  تاپٕچ  ژٔنٛڈ  تہٕ  نَہ  تٍرِ  ہٕنز  سختی۔"
  },
  {
    "verse_id": 14,
    "translation": "تہٕ  (جنت  کیٚن  کُلیٚن  ہٕندۍ)  سایہِ  آسن  تِمن  پیٚٹھ  نیٚمان  تہٕ  تِہٕندۍ  (میٚوٕہ)  گُرن  آسن  نٔمِتھ  اَلٲندۍ۔"
  },
  {
    "verse_id": 15,
    "translation": "تہٕ  (خدمت  گار)  آسن  تِمن  دٔچِھنۍ  کھۅوٕرۍرۅپہ  سٕنٛدۍ  بانہٕ  تہٕ  (صاف  شفاف)  شیٖشہ  گلاسہٕ  ہیٚتھ  پھیران۔"
  },
  {
    "verse_id": 16,
    "translation": "(تہٕ)  شیٖشہِ  تہِ  آسن  رۅپہٕ  سٕندۍ  (بنیمٕتۍ)  یِم  تِمَو  (پۯتھ  أکۍ  سٕنز  طلب  وُچِھتھ)  ٹھیک  ٹھیک  اندازٕہ  سان  بٔرِمٕتۍ  آسن۔"
  },
  {
    "verse_id": 17,
    "translation": "تہٕ  تِم  یِن  تَتہِ  (شرابِ  طہورٕکۍ)  تِتھۍ  جام  چاونہٕ  یِمن  منٛز  زنجبیل  رَلہٕ  آسہِ۔"
  },
  {
    "verse_id": 18,
    "translation": "(زنجبیل)  چُھ  اَتھ  (جنتس)  منٛز  اَکھ  تِیُتھ  ناگ  ییٚمِیُک  ناو  سلسبیل  تھاونہٕ  آمُت  چُھ۔"
  },
  {
    "verse_id": 19,
    "translation": "تہٕ  تِمن  دٔچِھنۍ  کھۅوٕرۍ  روزن  تِتھۍ  (معصوم)  شُرۍ  پھیران،  یِم  ہمیشہ  تٔتھۍ  حالس  منٛز  روزن،  ییٚلہِ  تۆہۍ  تم  وُچھوٗکھ  تیٚلہِ  گژھیٚوگمان  زِ  تِم  چِھ  چٔھکرتھ  مۅختہٕ  پٔھلۍ۔"
  },
  {
    "verse_id": 20,
    "translation": "تہٕ  ییٚلہِ  تۆہۍ  (جنتس  پیٚٹھ)  نظرترٲوِو  تیٚلہِ  وُچِھو  تَتہِ  (کثرت  سان)  نعمتہٕ  تہٕ  (پۯتھ  طرفہٕ)  بٔڑ  سلطنت۔"
  },
  {
    "verse_id": 21,
    "translation": "تِمن  (ہٕنٛدین  جسمن)  پیٚٹھ  آسن  تَنہِ  ریشمہِ  ہٕندۍ  سبز  تہٕ  مۅٹہِ  اطلسٕکۍ  پَلوٗ  تہٕ  تِمن  یِن  رۅپہٕ  سٕندۍ  کٔرۍ  لاگنہٕ  تہٕ  تِہُنٛد  ربّ  چاوِ  تِمن  پاک  شراب۔"
  },
  {
    "verse_id": 22,
    "translation": "بے  شک  آسہِ  یہِ  تُہُنٛد  معاوضہ  تہٕ  تُہٕنز  محنت  سَپٕز  قبول۔"
  },
  {
    "verse_id": 23,
    "translation": "بے  شک  چُھ  اَسہِ  قرآن  تۅہیہِ  پیٚٹھ  ہَنہِ  ہَنہِ  نٲزل  کۆرمُت۔"
  },
  {
    "verse_id": 24,
    "translation": "لہٰذا  تھٲوِو  تۆہۍ  پننِس  ربّ  سٕندِ  حکمہٕ  موجوب  صبر  (جٲری)  تہٕ  یِمَو  منٛزٕ  مَہ  تھٲوِو  کٲنسہِ  اپزِیٲرِس  تہٕ  گنہگار  یا  کٲفر  ناشکرگزار  سٕنزِ  کتھہِ  کن۔"
  },
  {
    "verse_id": 25,
    "translation": "تہٕ  صبح  شام  ٲسِو  پننِس  ربّ  سٕندِ  ناوٕچ  ذکر  کران۔"
  },
  {
    "verse_id": 26,
    "translation": "تہٕ  رٲژ  ہٕنزٕ  کینہہ  گرِٲسِو  تٔمۍ  سٕندِس  دربارس  منٛز  سجدس  منٛز  گزاران  تہٕ  رٲژ  ہٕندِس  (باقی) زیٖٹھِس  حصس  منٛز  ٲسِو  تٔمۍ  سٕنز  تسبیح  کران۔"
  },
  {
    "verse_id": 27,
    "translation": "بے  شک  چُھ  یِمن  (دُنیا  ژھانڈن  والیٚن)  جلد  حاصل  سپدن  وول  مفاد  ٹوٹھ  تہٕ  سخت  گۅب  دۅہ  (یعنی  تمِچ  یاد)  چھَکھ  پانس  پتھ  کُن  تۯٲوِتھ  منسٲومٕژ۔"
  },
  {
    "verse_id": 28,
    "translation": "(تِم  چِھنہٕ  سونچان  زِ)  اَسی  چِھ  تِم  پٲدٕ  کٔرۍمٕتۍ  تہٕ  تِہِندۍ  جوڑ  جوڑ  چِھ  مضبوط  بنٲوِمٕتۍ،  تہٕ  أسۍ  ییٚلہِ  یَژھو  (تِم)  بدلاووکھ  تِمنٕے  ہِویٚو  لُکو  سٍتۍ۔"
  },
  {
    "verse_id": 29,
    "translation": "بے  شک  چُھ  یہِ  (قرآن)  نصیحت،  لہٰذا  یُس  کانٛہہ  یژھہ  پننِس  ربّس  کُن  (واتنٕچ)  وَتھ  رٔٹِن۔"
  },
  {
    "verse_id": 30,
    "translation": "تہٕ  تۆہۍ  ہیٚکِو  نہٕ  پانہٕ  کِہِنۍ  یژِھتھ  تَمہِ  وَرٲے  یہِ  اللہ  تعالیٰ  یژِھہ،  بے  شک  چُھ  اللہ  تعالیٰ  وارٕ  پٲٹھۍ  زانن  وول  سیٚٹھاہ  حکمت  وول۔"
  },
  {
    "verse_id": 31,
    "translation": "سُہ  یَس  یژھان  چُھ  پننِس  رحمتس  (کِس  دٲیرس)  منٛز  چُھس  دٲخل  کران،  تہٕ  ظٲلمن  خٲطرٕ  چُھ  تٔمۍ  دگ  تُلوُن  عذاب  تھوومُت  تیار  کٔرِتھ۔"
  }
]