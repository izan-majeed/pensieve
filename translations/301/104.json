[
  {
    "verse_id": 1,
    "translation": "وٲل  تہٕ  افسوس  تَس  شخصہٕ  سٕندِ  خٲطرٕ  یُس  عٲب  پِھران  آسہِ،  یُس  غیبت  کران  تہٕ  طعنہٕ  دِوان  آسہِ۔"
  },
  {
    "verse_id": 2,
    "translation": "یُس  غایت  درجہٕ  طامع  تہٕ  حریص  آسہِ،  تَمی  آسہِ  مال  جمع  کران،  سُے  آسہِ  گرِہ  گرِہ  گٔنزٕرۍ  گٔنزٕرۍ  تھاوان،  (تٔمۍ  سُند  یہِ  کرنہٕ  أندرٕ  چھُ  معلوم  سپدان  کہ)"
  },
  {
    "verse_id": 3,
    "translation": "سُہ  چھُ  گُمان  کران  تہٕ  خیال  تھاوان  کہ  یہِ  أمۍ  سُند  مال  پوشناوِہ  أمِس  یعنی  زندٕہ  تھاویٚس  ہمیشہٕ۔"
  },
  {
    "verse_id": 4,
    "translation": "تہِ  بَنہِ  نہٕ  ہرگز،  (نہ  روزِ  یہِ  شخص  تہٕ  نہ  روزِ  أمۍ  سُند  یہِ  مال  و  دولت،  قسمِ  خدا)  سُہ  یِیہِ  دٲرِتھ  دِنہٕ  ژھٹہٕ  تراووٕنِس  تہٕ  کوٗچہِ  کوٗچہِ  کروٕنِس  نارس  اندر۔"
  },
  {
    "verse_id": 5,
    "translation": "تۅہیہِ  کُس  چیز  زٲنہِ  راوِہ  سُہ  کوٗچہِ  کوٗچہِ  کروُن  نار  کیاہ  گوٚو؟  (بوٗزِو  أسۍ  کَرو  بیان)"
  },
  {
    "verse_id": 6,
    "translation": "سُہ  چھُ  خداے  سُند  سُے  نار  یُس  تٔہندِ  حُکمہٕ  زالنہٕ  آمُت  چھُ۔"
  },
  {
    "verse_id": 7,
    "translation": "یُس  نار  بدنن  سٍتۍ  لگہٕ  وُنُے  دِلن  پٮ۪ٹھ  اثر  کرِ۔"
  },
  {
    "verse_id": 8,
    "translation": "پٔزۍ  پٲٹھۍ  سُہ  نار  آسہِ  تِمن  پٮ۪ٹھ  ٹھانڈ  دِنہٕ  آمُت۔"
  },
  {
    "verse_id": 9,
    "translation": "(تَمِکۍ  دروازٕہ  آسن  بند  کرنہٕ  آمٕتۍ  ییٚمہِ  أندرٕ  نہٕ  نیٖرتھٕے  ہیٚکہِ  کانٛہہ،  تِمے  آسن  گنڈ  کٔرِتھ  تھاونہٕ  آمٕتۍ)  نارٕکیٚن  زیٹھیٚن  تھمن  سٍتۍ۔"
  }
]