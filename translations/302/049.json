[
  {
    "verse_id": 1,
    "translation": "اے  ایمان  والیو!  (کُنہِ  تہِ  معاملس  منٛز)  مَہ  ٲسِواللہ  تعالیٰ  ہس  تہٕ  تٔمۍ  سٕندِس  رسولس  (صلی  اللہ  علیہ  وسلم)  برونٛہہ  نیران  بیٚیہِ  ٲسِواللہ  تعالیٰ  ہس  کھوژان  روزان  (زِ  یِنہٕ  رسول  صلی  اللہ  علیہ  وسلمن  ہٕنز  بے  ادبی  سپدِ)،  بے  شک  چُھ  اللہ  تعالیٰ  (سورُے  کینہہ)  بوزن  وول  وارٕ  پٲٹھۍ  زانن  وول۔"
  },
  {
    "verse_id": 2,
    "translation": "اے  ایمان  والیو!  تۆہۍ  مَہ  ٲسِو  پننہِ  آوازٕ  عظمت  وٲلِس  نبی  (صلی  اللہ  علیہ  وسلم)  سٕنٛزِ  آوازِ  کھوتہٕ  تھزراوان  تہٕ  تِمن  سٍتۍ  مَہ  ٲسِوتِتھہٕ  پٲٹھۍ  تھزِ  آوازِ  منٛزکتھ  (تہِ)  کران  یِتھہٕ  پٲٹھۍ  تۆہۍ  اَکھ  أکِس  سٍتۍ  تھزِ  آوازِ  سان  کران  چِھو  (یِنہٕ  یہِ  سپدِ)  زِ  تُہٕنزٕ  سارے  عملہٕ  گژھن  (ایمان  ہیٚتھ)  ضایع  تہٕ  تۅہیہِ  آسیٚو  نہٕ  (ایمان  تہٕ  عملن  ہٕندِ  برباد  سپدنُک)  پے  تہِ۔"
  },
  {
    "verse_id": 3,
    "translation": "بے  شک  یِم  لُکھ  رسول  اللہ  (صلی  اللہ  علیہ  وسلم)  سٕنزِ  بارگاہِ  منٛز  (ادب  تہٕ  انکسٲری  ہٕندِ  بٲعث)  پننہِ  آوازٕ  لۅتہِ  چِھ  تھاوان،  یِمَے  چِھ  تِم  لُکھ  یہِندۍ  دِل  اللہ  تعالیٰ  ہن  تقویٰ  خٲطرٕ  ژٲرِتھ  چِھ  خٲلص  کٔرِمٕتۍ۔  یِمنٕے  خٲطرٕ  چُھ  مغفرت  بیٚیہِ  اجرِ  عظیم۔"
  },
  {
    "verse_id": 4,
    "translation": "بے  شک  یِم  لُکھ  تۅہیہِ  حُجرو  نیٚبر  کنہِ  آلو  چِھوکران  تِمَو  منٛزٕ  چھَنہٕ  اکثرن  (تُہُنٛدِ  بلند  مقامچ  تہٕ  مرتبچ  بیٚیہِ  تعظیم  کیٚن  آدابن  ہٕنز)  سۅد  بۅد۔"
  },
  {
    "verse_id": 5,
    "translation": "تہٕ  ہرگاہ  تِم  لُکھ  صبر  کرہن  اۆت  تام  زِ  تۆہۍ  أنۍ  ہِو  پانے  تِمن  کُن  نیٚبر  تشریف  تیٚلہِ  آسِہے  یہِ  تِہِندِ  خٲطرٕ  بہتر،  تہٕ  اللہ  تعالیٰ  چُھ  بۆڈ  مغفرت  کرن  وول  سیٚٹھاہ  رحم  کرن  وول۔"
  },
  {
    "verse_id": 6,
    "translation": "اے  ایمان  والیو!  اگر  تۅہیہِ  نِشہِ  کانٛہہ  فاسق  (شخص)  کانٛہہ  خبر  اَنہِ  تیٚلہِ  ٲسِو  وارٕ  پٲٹھۍ  تحقیق  کران  (یِنہٕ  یہِ  سپدِ)  زِ  تۆہۍ  گٔژِھو  کُنہِ  قومس  لاعلمی  منٛز  (ناحق)  تکلیف  واتنٲوِتھ،  تہٕ  پتہٕ  روٗزِو  تۆہۍ  پننِس  کٔرِمٕتِس  پیٚٹھ  پچھتاوان۔"
  },
  {
    "verse_id": 7,
    "translation": "تہٕ  زٲنِو  زِ  تۅہیہِ  منٛز  چِھ  رسول  (صلی  اللہ  علیہ  وسلم)  موجود،  ہرگاہ  تِم  واریاہن  کامیٚن  منٛز  تُہُنٛد  وَنُن  مانن  تیٚلہِ  پیٚیِو  تۆہۍ  سیٚٹھاہ  مشکلس  منٛز  مگراللہ  تعالیٰ  ہن  کۆرنَو  تۅہیہِ  ایمانُک  محبت  عطا  تہٕ  یہِ  کۆرُن  تُہٕندیٚن  دِلن  منٛز  آراستہٕ  تہٕ  کفرٕچ،  نافرمٲنی  ہنٛز  تہٕ  گناہ  ہچِ  کٔرنَو  تۅہیہِ  دٕے،  یِتھی  لُکھ  چِھ  دین  چہ  وَتہِ  پیٚٹھ  ثٲبت  تہٕ  برونٛہہ  پکہٕ  وٕنۍ۔"
  },
  {
    "verse_id": 8,
    "translation": "(یہِ)  چُھ  اللہ  تعالیٰ  سٕندِ  فضلہٕ  تہٕ  (تٔمۍ  سٕندِ)  نعمتہٕ  (یعنی  تۅہیہِ  منٛز  رسولِ  امُی  صلی  اللہ  علیہ  وسلمن  ہٕندِبعثت  تہٕ  موجودگی)  ہٕندِ  بٲعث،  تہٕ  اللہ  تعالیٰ  چُھ  وارٕ  پٲٹھۍ  زانن  وول  تہٕ  سیٚٹھاہ  حکمت  وول۔"
  },
  {
    "verse_id": 9,
    "translation": "تہٕ  اگر  مسلمانن  ہٕندۍ  زٕ  دٔرۍ  پانہٕ  وٲنۍ  لڑٲے  کرن  تیٚلہِ  ٲسِو  تِمن  درمیان  صلح  کرناوان،  پتہٕ  اگر  تِمَو  منٛزٕ  اَکھ  (دۆر)  دۆیِمِس  پیٚٹھ  زیادتی  تہٕ  سرکشی  کرِ  تیٚلہِ  کٔرِو  تس  (دٔرِس)  سٍتۍ  لڑٲے  یُس  زیادتی  ہُنٛد  اَتُر  آسہِ  کران  اۆت  تام  زِ  سُہ  یِیہِ  (قیامِ  اَمن  کِس)  اللہ  تعالیٰ  سٕندِس  حکمس  کُن  واپس،  پتہٕ  ہرگاہ  سُہ  رجوع  کرِ  تیٚلہِ  کرنٲوِو  دۅشوٕنۍ  درمیان  عدل  سان  صلح  بیٚیہِ  ہیٚیِو  انصافس  کٲم،بے  شک  چُھ  اللہ  تعالیٰ  انصاف  کرن  والیٚن  سیٚٹھاہ  پسند  کران۔"
  },
  {
    "verse_id": 10,
    "translation": "کتھ  چھے٘  یٔہے  زِ  (تمام)  اہلِ  ایمان  چِھ  (پانہٕ  وٲنۍ)  بٲے۔  لہٰذا  ٲسِو  تۆہۍ  پننیٚن  دۅن  باین  درمیان  صلح  کرناوان،  بیٚیہِ  روٗزِو  اللہ  تعالیٰ  ہس  کھوژان  تاکہ  تۅہیہِ  پیٚٹھ  یِیہِ  رحم  کرنہٕ۔"
  },
  {
    "verse_id": 11,
    "translation": "اے  ایمان  والیو!  کانٛہہ  قوم  مَہ  کٔرِن  دۆیِمِس  قومس  ہزٕل  بنان  چُھ  تِم  لُکھ  آسن  تِمَو  (ہزٕل  کرن  والیٚو)  نِشہِ  بہتر  تہٕ  نَہ  مَہ  کٔرِن  خاتونہ  باقی  خاتونن  (ہزٕل)  بنان  چُھ  تِمَے  خاتونہ  آسن  تِمَو  (ہزٕل  کرن  واجِنیٚو  خاتونو)  نِشہِ  بہتر،  تہٕ  نَہ  مَہ  کٔرِو  پانہٕ  وٲنۍ  پامہٕ  وۆتُرتہٕ  الزام  ترٲشی  تہٕ  نَہ  مَہ  ٲسِواَکھ  أکِس  بُرٕ  ناوتھاوان،کٲنسہِ  ہٕندِ  ایمان  (اَننہٕ)  پتہٕ  تس  فاسق  تہٕ  بدکردار  وَنُن  چُھ  سیٚٹھہٕے  بُرٕ  ناو  تہٕ  ییٚمۍ  توبہٕ  کۆر  نہٕ  تیٚلہِ  چِھ  تِمَے  لُکھ  ظٲلم۔"
  },
  {
    "verse_id": 12,
    "translation": "اے  ایمان  والیو!  زیادٕہ  گُمانہٕ  کرنہٕ  نِشہِ  ٲسِو  بٔچِتھ  روزان  بے  شک  چِھ  کینہہ  گمانہٕ  (تِتھۍ)  گناہ  آسان  (یِمن  پیٚٹھ  ٲخرتُک  سزا  وٲجب  چُھ  سپدان)  تہٕ  (کٲنسہِ  ہٕندیٚن  عٲبن  تہٕ  رازن)  ٲسۍ  زیٚو  نہٕ  پتے  روزان  تہٕ  نَہ  مَہ  ٲسِو  پٔتۍ  پٔتۍاَکھ  أکۍ  سٕنز  بُرٲیی  کران،کیا  تۅہیہِ  منٛزٕ  کریا  کانٛہہ  شخص  پسند  زِ  سُہ  کھیٚیہِ  پننِس  موٗدۍ  مِتس  بٲے  سُنٛد  ماز،  لہٰذا  چِھو  تۆہۍ  تَتھ  نفرت  کران۔  تہٕ  (یِمن  تمام  معاملاتن  منٛز)  کھوٗژِو  اللہ  تعالیٰ  ہس  بے  شک  چُھ  اللہ  تعالیٰ  توبس  سیٚٹھاہ  قبول  کرن  وول  سیٚٹھاہ  رحم  کرن  وول۔"
  },
  {
    "verse_id": 13,
    "translation": "اے  لوٗکو!  اَسہِ  کٔرِو  تۆہۍ  مردس  تہٕ  خاتونہِ  نِشہِ  پٲدٕ  تہٕ  اَسہِ  کٔرِوتۆہۍ  (بڑیٚن  بڑیٚن)  قومن  تہٕ  قبیلن  منٛز  (تقسیم)  تاکہ  تۆہۍ  ہیٚکیوٗن  اَکھ  بیاکھ  پۯزنٲوِتھ۔بے  شک  چُھ  اللہ  تعالیٰ  ہس  نزدیک  تۅہیہِ  منٛزٕ  زیادٕہ  عزت  وول  سُہ  یُس  تۅہیہِ  منٛزٕ  زیادٕہ  پرہیزگار  آسہِ،  بے  شک  چُھ  اللہ  تعالیٰ  وارٕ  پٲٹھۍ  زانن  وول  وارٕ  پٲٹھۍ  خبرتھاون  وول۔"
  },
  {
    "verse_id": 14,
    "translation": "اعرٲبۍ  چِھ  ونان  زِ  اَسہِ  چُھ  ایمان  اۆنمُت،تۆہۍ  فرمٲوِو  تۅہیہِ  اۆنُو  نہٕ  ایمان،  آ،  یہِ  ؤنِو  زِ  اَسہِ  چُھ  اسلام  اۆنمُت  تہٕ  وُنہِ  چُھنہٕ  ایمان  تُہٕندیٚن  دِلن  منٛز  ژامتُے،تہٕ  اگر  تۆہۍاللہ  تعالیٰ  سٕنز  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنزاطاعت  کٔرِو  تیٚلہِ  کرِ  نہٕ  سُہ  تُہٕندیٚن  اعمالن  (ہٕندِس  ثوابس  منٛز)  کِہِنۍ  تہِ  کم،  بے  شک  چُھ  اللہ  تعالیٰ  سیٚٹھاہ  مغفرت  کرن  وول  تہٕ  سیٚٹھاہ  رحم  کرن  وول۔"
  },
  {
    "verse_id": 15,
    "translation": "ایمان  وٲلۍ  چِھ  صرف  تِم  لُکھ  یِمَو  اللہ  تعالیٰ  ہس  تہٕ  تٔمۍ  سٕندِس  رسولس  (صلی  اللہ  علیہ  وسلم)  پیٚٹھ  ایمان  اۆن،  پتہٕ  آے  نہٕ  شکس  منٛز  ہیٚنہٕ  تہٕ  اللہ  تعالیٰ  سٕنزِ  وَتہِ  منٛز  روٗدۍ  پننیو  مالو  تہٕ  پننیو  جانو  سٍتۍ  جہاد  کران،  یِمَے  چِھ  تِم  لُکھ  یِم  (ایمان  کِس  دعویٰ  ہس  منٛز)  پٔزۍیٲرۍ  چِھ۔"
  },
  {
    "verse_id": 16,
    "translation": "فرمٲوِوٗ  کیا  تۆہۍ  چِھوا  اللہ  تعالیٰ  ہس  پنٕنۍ  دیندٲری  تھیٚکان،  ییٚلہِ  زن  اللہ  تعالیٰ  چُھ  تِمن  (تمام)  چیزن  زانان  یِم  آسمانن  منٛز  چِھ  تہٕ  یِم  زمینس  منٛز  چِھ،  تہٕ  اللہ  تعالیٰ  چُھ  پۯتھ  چیزُک  وارٕ  پٲٹھۍ  علم  تھاون  وول۔"
  },
  {
    "verse_id": 17,
    "translation": "یِم  لُکھ  چِھ  تۅہیہِ  پیٚٹھ  مِنتھ  تھاوان  زِ  تِمَو  چُھ  اسلام  اۆنمُت،  فرمٲوِو،  تۆہۍ  مَہ  تھٲوِو  پننہِ  اسلامٕچ  مِنتھ  مے٘  پیٚٹھ  بلکہ  چھَو  تۅہیہِ  اللہ  تعالیٰ  سٕنز  مِنتھ  زِ  تٔمۍ  چھَو  تۅہیہِ  ایمانٕچ  وَتھ  ہٲومٕژ،  بشرطیکہ  تۆہۍ  ٲسِو  (ایمانس  منٛز)  پٔزۍیٲرۍ۔"
  },
  {
    "verse_id": 18,
    "translation": "بے  شک  چُھ  اللہ  تعالیٰ  آسمانن  ہٕندۍ  تہٕ  زمینٕکۍ  سٲری  غیب  زانان،  تہٕ  اللہ  تعالیٰ  چُھ  یۅسہٕ  عمل  تہِ  تۆہۍ  کران  چِھو  تَتھ  وارٕ  پٲٹھۍ  وُچھن  وول۔"
  }
]