[
  {
    "verse_id": 1,
    "translation": "(سُہ  اللہ  تعالیٰ)  چُھ  سیٚٹھاہ  برکت  وول  ییٚمۍ  (حقس  تہٕ  بٲطلس  منٛز  فرق  تہٕ)  فٲصلہٕ  کرن  وول  (قرآن)  پننِس  (ٹٲٹھِس  تہٕ  مقرب)  بندس  پیٚٹھ  نٲزل  فرموو  یُتھ  زن  سُہ  تمام  جہانن  خٲطرٕ  کھوژناون  وول  سپدِ۔"
  },
  {
    "verse_id": 2,
    "translation": "سُہ  (اللہ  تعالیٰ)  زِ  آسمانن  ہنٛز  تہٕ  زمینٕچ  بادشاہت  چھے٘  تٔمۍ  سٕندی  خٲطرٕ  تہٕ  یی٘مۍ  نَہ  چُھ  (پننہِ  خٲطرٕ)  کانٛہہ  اولاد  بنوومُت  تہٕ  نَہ  چُھ  بادشٲہی  منٛز  تٔمۍ  سُنٛد  کانٛہہ  شریک  تہٕ  تٔمی  چُھ  پۯ  تھ  کانہہ  چیز  پٲدٕ  کو٘رمُت،  پتہٕ  چُھن  سُہ  (بقا  تہٕ  ارتقا  کِس  پۯ  تھ  مرحلس  پی٘ٹھ  تَمہِ  چہ  خٲصیتہٕ،  کامہِ  تہٕ  مدّت،  غرض  پۯ  تھ  چیز  کنۍ)  اکہِ  مقرر  کرنہٕ  آمتہِ  پروگرامہ  مطٲبق (مکمل)  توازُن  سان  تشکیل  دُیتمُت۔"
  },
  {
    "verse_id": 3,
    "translation": "تہٕ  یِمَو  (مشرکو)  چِھ  اللہ  تعالیٰ  ترٲوِتھ  باقی  معبود  بنٲوۍمٕتۍ  یِم  کانٛہہ  تہِ  چیز  پٲدٕ  ہیٚکن  نہٕ  کٔرِتھ  بلکہ  چِھ  تِم  پانہٕ  آمٕتۍ  پٲدٕ  کرنہٕ  تہٕ  نَہ  چِھ  تِم  پننہِ  خٲطرٕ  کُنہِ  نقصانٕکۍ  مٲلک  تہٕ  نَہ  نفع  ہٕکۍ  تہٕ  نَہ  چِھ  تِم  موتٕکۍ  مٲلک  تہٕ  نَہ  چِھ  زندگی  ہٕنٛدۍتہٕ  نَہ  چُھکھ  (مرنہٕ  پتہٕ)  تھۆد  تُلِتھ  جمع  کرنُک  (اختیار)۔  "
  },
  {
    "verse_id": 4,
    "translation": "تہٕ  کٲفر  لُکھ  چِھ  ونان  زِ  یہِ  (قرآن)  چُھ  محض  افترأ  (یعنی  من  گھڑت)  یُس  أمۍ  (رسالتٕکۍ  دعویٰ  کرن  وٲلۍ)  پانے  چُھ  بنوومُت  تہٕ  اَتھ  (بناونس)  پیٚٹھ  چُھ  باقی  لُکو  تہِ  أمِس  مدد  کۆرمُت  بے  شک  چِھ  کٲفر  ظلمس  تہٕ  اَپزِس  پیٚٹھ  (کمبر  گٔنڈتھ) آمٕتۍ۔"
  },
  {
    "verse_id": 5,
    "translation": "تہٕ  ونان  چِھ،  (یہِ  قرآن)  چُھ  بروٗنٹھِمیٚن  ہٕندۍ  افسانہٕ  یِم  أمۍ  شخصن  لیٚکِھتھ  چِھ  تھاونٲوِمٕتۍ  پتہٕ  چِھ  تِم  (افسانہٕ)  أمِس  صبحس  شامس  پٔرِتھ  یِوان  بوزناونہٕ  (تاکہ  تِم  یاد  کٔرِتھ  ہیٚکہِ  برونٛہہ  کُن  بوزنٲوِتھ)۔  "
  },
  {
    "verse_id": 6,
    "translation": "فرمٲوِو،  یہِ  (قرآن)  چُھ  تٔمۍ  (اللہ  تعالیٰ  ہن)  نٲزل  کۆرمُت  یُس  آسمانن  تہٕ  زمینس  منٛز  (موجود)  تمام  راز  چُھ  زانان،  بے  شک  چُھ  سُہ  بۆڈ  بخشن  وول  مہربان۔"
  },
  {
    "verse_id": 7,
    "translation": "تہٕ  تِم  چِھ  ونان  زِ  أمِس  رسولس  کیا  چُھ  گۆمُت،  یہِ  چُھ  کھیٚن  کھیٚوان  بیٚیہِ  چُھ  بازرو  مٔنزۍ  پکان  پھیران۔  أمِس  کُن  کیازِ  آو  نہٕ  کانٛہہ  فرشتہٕ  نٲزل  کرنہٕ  زِسُہ  آسِہے  أمِس  سٍتۍ  (رٔلِتھ)  کھوژناون  وول۔"
  },
  {
    "verse_id": 8,
    "translation": "نَتہِ  یِیہِ  ہے  أمِس  کُن  کانٛہہ  خزانہٕ  نٲزل  کرنہٕ  یا  آسہِ  ہے  أمِس  (کم  کھۅتہٕ  کم)  کانٛہہ  باغ  ییٚمۍ  (چہ  آمدنی)  سٍتۍ  سُہ  کھیٚوان  آسِہے  تہٕ  ظالم  لُکھ  چِھ  (مسلمانن)  ونان  زِ  تۆہۍ  چِھو  محض  أکِس  جٲدۍ  لد  شخصہٕ  سٕنز  پٲروی  کران۔"
  },
  {
    "verse_id": 9,
    "translation": "(اے  حبیبِ  مکرّم!)  وُچِھو  یِم  لُکھ  کِژٕھہ  (کِژٕھہ)  مثالہٕ  چِھ  تُہٕندِ  خٲطرٕ  بیان  کران  لہٰذا  چِھ  یِم  وَتہِ  ڈٔلۍمِتۍ  وۅنۍ  ہیٚکن  نہٕ  یِم  (ہدایتٕچ)  کانٛہہ  وتھ  لٔبِتھ۔"
  },
  {
    "verse_id": 10,
    "translation": "سُہ  چُھ  سیٚٹھاہ  برکت  وول  ہرگاہ  یژھِ  تیٚلہِ  بناوِ  تُہٕندِ  خٲطرٕ  (دنیاسٕے  منٛز)  اَمہِ  کھوتہٕ  (زیادٕہ)  بہتر  باغات  یِمن  بٔنۍ  کِنۍ  کۅلہٕ  آسن  جٲری  تہٕ  تُہٕندِ  خٲطرٕ  بناوِ  (واریاہ)  عٲلی  شان  محل  (مگر  نبوت  تہٕ  رسالت  خٲطرٕ  چِھنہٕ  یِم  شرط)۔  "
  },
  {
    "verse_id": 11,
    "translation": "بلکہ  چُھ  تِمَو  قیامتس  (تہِ)  انکار  کۆرمُت،تہٕ  اَسہِ  چُھ  (پۯتھ)  تس  شخصس  خٲطرٕ  یُس  قیامتس  انکار  چُھ  کران  (جہنمُک)  نار  تیار  کٔرِتھ  تھوومُت  یَتھ  نارس  لمبک  آسن  وۅتھان۔"
  },
  {
    "verse_id": 12,
    "translation": "ییٚلہِ  سُہ  (جہنمُک  نار)  دوٗرِ  پیٚٹھے  تِمن  برونٛہہ  کَنہِ  آسہِ  (نظرِ  گژھان) یِم  بوزن  تَمِچ  خشمہٕ  ۂژ  تہٕ  گۯاڈ  کرن  واجنۍ  آواز۔"
  },
  {
    "verse_id": 13,
    "translation": "تہٕ  ییٚلہِ  تِم  تَتھ  منٛز  کُنہِ  تنگ  جایہِ  ہانکلو  سٍتۍ  گٔنڈِتھ  (یا  پننیٚن  شیطانن  سٍتۍ  گٔنڈِتھ)  تراونہٕ  یِن  تَمہِ  وقتہٕ  لاین  تِم  (پننِس)  ہلاکتس  ناد۔"
  },
  {
    "verse_id": 14,
    "translation": "(تِمن  یِیہِ  وننہٕ،)  از  مَہ  لٲیِو  (صرف)  أکۍسٕے  ہلاکتس  ناد  بلکہ  لٲیِو  واریاہن  ہلاکتن  ناد۔"
  },
  {
    "verse_id": 15,
    "translation": "فرمٲوِو،  کیا  یہِ  (حالت)  چھا  بہتر  کِنہٕ  پوشہٕ  وُن  جنّت  (یعنی  جنتٕچ  زندگی)  ییٚمِیُک  وعدٕہ  پرہیزگارن  سٍتۍ  کرنہٕ  چُھ  آمُت،  یہِ  چُھ  تِمن  (ہٕنٛدین  اعمالن)  ہُنٛد  جزا  بیٚیہِ  ٹھکانہٕ۔"
  },
  {
    "verse_id": 16,
    "translation": "تِہِندِ  خٲطرٕ  آسہِ  تِمن  (جنتن)  منٛز  سُہ  (سورُے  کینہہ  دستیاب)  یہِ  تِم  یژھن  (تَتھ  منٛز)  روزن  ہمیشہ  یہِ  چُھ  تُہٕندِس  ربّ  سٕندِ  کرمہٕ  کہِ  ذِمہٕ  مطلوبہٕ  وعدٕہ  (یُس  پوٗرٕ  روزِ  سپدِتھ)۔"
  },
  {
    "verse_id": 17,
    "translation": "تہٕ  تَمہِ  دۅہ  کرِ  اللہ  تعالیٰ  تِمن  بیٚیہِ  تِمن،یہِٕنز  تِم  اللہ  تعالیٰ  ہس  وَرٲے  بندگی  ٲسۍ  کران،جمع،  پتہٕ  فرماوِ،  کیا  تۅہی  ٲسۍووکھہٕ  میٲنۍ  یِم  بندٕہ  وَتہِ  ڈٲلۍمتۍ  کِنہٕ  تِم  ٲسۍ  (پانے)  وَتہِ  ڈٔلۍمتۍ۔"
  },
  {
    "verse_id": 18,
    "translation": "تِم  ونن،  چٲنۍ  ذات  چھے٘  پاک  اَسہِ  ٲس  نہٕ  یہِ  کتھ  (تہِ)  شوٗبان  زِ  أسۍبناوہوکھ  ژے٘  وَرٲے  باقی  دوست  (کُجا  یہِ  زِأسۍ  وَنہو  تِمن  ژے٘  بغیر  بیٚیہِ  کٲنسہِ  ہٕندِ  عبادتُک)  مگر  (اے  مولا!)  ژے٘  کٔرۍتھکھ  تِم  تہٕ  تِہِندۍ  مٲلۍ  بُڈِ  بب  (دنیٲوی  مال  واسباب  سٍتۍ)  تیوٗتاہ  فیض  یاب،یۆت  تام  زن  تِمن  چٲنۍ  یاد  (تہِ)  مٔشِتھ  گٔیہِ،  تہٕ  یِم  (بدبخت)  ٲسۍ  ہلاک  سپدن  وٲلۍ  لُکھٕے۔"
  },
  {
    "verse_id": 19,
    "translation": "لہٰذا  (اے  کافرو!)  تِمَو  چِھو  تۆہۍ  تِمن  کتھن  منٛز  اَپزِیٲرۍ  قرار  دِتۍمتۍ  یِمہٕ  تۆہۍ  ونان  ٲسۍوٕ  لہٰذا  (وۅنۍ)  نَہ  چُھو  تۅہیہِ  عذاب  (پۆت)  پھِرنُک  طاقت  تہٕ  نَہ  چُھو  (پننہِ)  مددُک  (طاقت)،  تہٕ  (بوٗزِو!)  تۅہیہِ  منٛز  یُس  شخص  (تہِ)  ظلم  چُھ  کران  أسۍ  وُچھناوون  سُہ  بَڈِعذابُک  مزٕہ۔"
  },
  {
    "verse_id": 20,
    "translation": "تہٕ  اَسہِ  سوٗزۍ  نہٕ  تۅہیہِ  برونٛہہ  رسول  مگر  (یہِ  زِ)  تِم  ٲسۍپٔزۍپٲٹھۍ  کھیٚن  (تہِ)  کھیٚوان  تہٕ  بازرن  منٛز  تہِ  ٲسۍ  (ضرورت  مطٲبق)  پکان  پھیران  تہٕ  اَسہِ  چِھو  تۆہۍ  اَکھ  أکۍ  سٕندِ  خٲطرٕ  آزمٲیش  بنٲوۍمٕتۍ،  کیا  تۆہۍ  کٔرۍوا  (آزمٲیشہِ  پیٚٹھ)  صبر؟  تہٕ  تُہُنٛد  ربّ  چُھ  وارٕ  پٲٹھۍ  وُچھن  وول۔"
  },
  {
    "verse_id": 21,
    "translation": "تہٕ  یِمن  لُکن  نہٕ  سانہِ  ملاقاتٕچ  امید  چھے٘،  ونان  چِھ  زِ  اَسہِ  پیٚٹھ  کیازِ  آے  نہٕ  فرشتہٕ  نٲزل  کرنہٕ  یا  وُچھہون  أسۍ  پَنُن  ربّ  (پننیو  أچھو  سٍتۍ  تیٚلہِ  اَنہو  ضرور  ایمان)،  درحقیقت  چِھ  یِم  لُکھ  پننیٚن  دِلن  منٛز  (پَننِس  پانس)  سیٚٹھاہ  بۆڈ  سمجھنہِ  لٔگۍ  مٕتۍ  تہٕ  حدٕکھۅتہٕ  گٔژِھتھ  نافرمٲنی  چِھ  کران۔"
  },
  {
    "verse_id": 22,
    "translation": "ییٚمہِ  دۅہ  تِم  فرشتن  وُچھن  (تیٚلہِ)  آسہِ  نہٕ  تَمہِ  دۅہ  مجرمن  خٲطرٕ  رَژھ  تہِ  خوشی  ہٕنز  کتھ  بلکہ  وَنن  تِم  (تِمن  وُچِھتھ  کھوٗژۍ  کھوٗژۍ)،  کانٛہہ  رُکاون  وول  ٹھۆر  آسِہے  (یُس  اَسہِ  یِمَو  نِشہِ  بچاوِہے  نَتہٕ  وَنن  فرشتہٕ  تِمن  وُچِھتھ  زِ  تۅہیہِ  پیٚٹھ  چُھ  جنتس  منٛز  اَژنس  بالکل  ٹھاکھ)۔"
  },
  {
    "verse_id": 23,
    "translation": "تہٕ  (پتہٕ)  دِمَو  أسۍ  تِمن  اعمالن  کُن  توجہ  یِم  تِمَو  (تکبر  سان  زندگی  منٛز)  کٔرۍمٕتۍٲسۍ  پتہٕ  بناووکھ  أسۍتِم  چٔھکراونہٕ  آمٕژ  گرد۔"
  },
  {
    "verse_id": 24,
    "translation": "تَمہِ  دۅہ  آسہِ  جنتی  ین  ہُنٛد  قیام  گاہ  (تہِ)  بہتر  تہٕ  آرام  گاہ  تہِ  واریاہ  رُت  (ییٚتہِ  تِم  حساب  کتاب  کہ  دوپہر  پتہٕ  گٔژِھتھ  آرام  کرن)۔"
  },
  {
    "verse_id": 25,
    "translation": "تہٕ  تَمہِ  دۅہ  گژِھہ  آسمان  پٔھٹِتھ  (دٕہٕکۍ  پٲٹھۍ)  اۆبرس  منٛزتبدیل  تہٕ  فرشتہٕ  یِن  چھۅکو  چھۅکوبۅن  والنہٕ۔"
  },
  {
    "verse_id": 26,
    "translation": "تَمہِ  دۅہ  آسہِ  پٔز  حکمرٲنی  صرف  (خدائے)  رحمان  سٕنز،  تہٕ  سُہ  دۅہ  آسہِ  کٲفرن  پیٚٹھ  سخت  (مشکل)۔"
  },
  {
    "verse_id": 27,
    "translation": "تہٕ  تَمہِ  دۅہ  ژاپہِ  پۯتھ  ظٲلم  (شرارت  سان  تہٕ  حسرت  سان)  پننۍ  اتھٕ  (تہٕ)  وَنہِ،  کاش!  مے٘  آسِہے  رسولِ  (اکرم  صلی  اللہ  علیہ  وسلم)  سٕندِس  صحبتس  منٛز (یِتھ  ہدایتٕچ)  وَتھ  رٔٹمٕژ۔"
  },
  {
    "verse_id": 28,
    "translation": "ہائے  افسوس!  کاش  آسِہے  نہٕ  مے٘  فلٲنۍ  شخص  دوست  بنوومُت۔"
  },
  {
    "verse_id": 29,
    "translation": "بے  شک  ڈولنس  بہٕ  تٔمۍ  مے٘  نِشہِ  نصیحت  واتنہٕ  پتہٕ  تَمہِ  نِشہِ،  تہٕ  شیطان  چُھ  انسانس  (مصیبت  کہ  وقتہٕ)  بے  یارومددگار  تراون  وول۔"
  },
  {
    "verse_id": 30,
    "translation": "تہٕ  رسول  (اکرم  صلی  اللہ  علیہ  وسلم)  کرن  عرض،  اے  ربّ!  بے  شک  اوس  میٲنۍ  قومن  یہِ  قرآن  بالکلے  ترٲوِتھ  ژُھنمُت۔"
  },
  {
    "verse_id": 31,
    "translation": "تہٕ  یِتھے  پٲٹھۍٲسۍ  اَسہِ  پۯتھ  نبی  سٕندِ  خٲطرٕ  کۅکار  کرن  والیو  لُکو  منٛزٕ  (تِہِندۍ)  دشمن  بنٲوِمٕتۍ  (یِم  تِہِندِس  پیغمبرانہٕ  مِشنس  مخالفت  کران  ٲسۍ  تہٕ  یِتھہٕ  پٲٹھۍ  اوس  حق  تہٕ  بٲطل  طاقتن  درمیان  تضاد  پٲدٕ  گژھان  ییٚمہِ  سٍتۍ  انقلاب  خٲطرٕ  سازگار  ماحول  تیار  اوس  گژھان)  تہٕ  تُہُنٛد  ربّ  چُھ  ہدایت  کرنہٕ  تہٕ  مددکرنہٕ  خٲطرٕ  سیٚٹھاہ۔"
  },
  {
    "verse_id": 32,
    "translation": "تہٕ  کٲفر  چِھ  ونان  زِ  أمِس  (رسولس)  پیٚٹھ  کیازِ  آو  نہٕ  قرآن  اَکی  ساعتہٕ  (یِکہٕ  وَٹہٕ  کٔرِتھ) نٲزل  کرنہٕ،یہِ  چُھ  (رَژِھہ  رَژِھہ)  درجہ  پتہٕ  درجہ  اَمہِ  موجوب  نٲزل  کرنہٕ  آمُت  تاکہ  اَمہِ  سٍتۍ  کرو  أسۍتُہٕندِس  (پاک)  دِلس  طاقت  عطا  تہٕ  (اَمی  وجہ  کِنۍ)  چُھ  اَسہِ  یہِ  ٹٔھہرۍ  ٹٔھہرۍ  پۆرمُت  (تاکہ  تۆہیہِ  روزِ  سانہِ  پیغام  کہ  ذریعہ  وِزِ  وِزِ  دِلُک  سکون  میلان)۔"
  },
  {
    "verse_id": 33,
    "translation": "تہٕ  یِم  (کٲفر)  چِھنہٕ  تۅہیہِ  نِشہِ  کانٛہہ  (تِژھ)  مثال  (سوال  تہٕ  اعتراض  رٔنگۍ)  اَنان  مگر  أسۍ  چِھ  تۅہیہِ  نِشہِ  (تمہِ  کِس  جوابس  منٛز)  حق  تہٕ  (تمہِ  کھۅتہٕ)  بہتر  وضاحتُک  بیان  ہیٚتھ  یِوان۔"
  },
  {
    "verse_id": 34,
    "translation": "(یِم)  چِھ  تِتھۍ  لُکھ  یِم  بُتھۍ  کھکھرِ  جہنمس  کُن  کھٕۯکناونہٕ  یِن  یمے  لُکھ  چِھ  یِم  ٹھکانہٕ  کہ  لحاظہٕ  سیٚٹھاہ  خراب  تہٕ  وَتہِ  کِنۍ  (تہِ)  سیٚٹھاہ  ڈٔلۍمتۍ  چِھ۔"
  },
  {
    "verse_id": 35,
    "translation": "تہٕ  بے  شک  کٔراَسہِ  موسیٰ  ہس  (علیہ  السلام)  کتاب  عطا  تہٕ  اَسہِ  بنوو  تِمن  سٍتۍ  (تِمن  پلزنہٕ  خٲطرٕ)  تِہُنٛد  بوے  ہارون  (علیہ  السلام)  وزیر۔"
  },
  {
    "verse_id": 36,
    "translation": "پتہٕ  وۆن  اَسہِ  تۆہۍ  دۅشوَے  گٔژِھو  تَتھ  قومس  نِشہِ  یِمَو  سانیٚن  آیاتن  انکار  چُھ  کۆرمُت  (ییٚلہِ  تِم  سانہِ  انکارٕ  نِشہِ  توتہِ  باز  آے  نہٕ)  پتہٕ  کٔرۍ  اَسہِ  تِم  بالکلے  ہلاک۔"
  },
  {
    "verse_id": 37,
    "translation": "تہٕ  نوح  (علیہ  السلام)  سُنٛد  قوم  (تہِ)،  ییٚلہِ  تِمَو  رسولن  ہُنٛد  انکار  کۆر  (پتہٕ)  کٔرۍ  اَسہِ  تِم  غرق  تہٕ  اَسہِ  بنٲوۍ  تِم  (باقین)  لُکن  خٲطرٕ  عبرتُک  نشان،تہٕ  اَسہِ  چُھ  ظٲلمن  خٲطرٕ  دگ  تُلوُن  عذاب  تھوومُت  تیار  کٔرِتھ۔"
  },
  {
    "verse_id": 38,
    "translation": "بیٚیہِ  عاد  تہٕ  ثمود  تہٕ  باشندگانِ  رس،  تہٕ  تِمن  درمیان  (بیٚیہِ  تہِ)  واریاہ  اُمّتہٕ  (کٔرِ  ہلاک)۔"
  },
  {
    "verse_id": 39,
    "translation": "تہٕ  اَسہِ  کرِ  (تِمَو  منٛزٕ)  پۯتھ  أکۍ  سٕندِ  (نصیحت)  خٲطرٕ  مثالہٕ  بیان  تہٕ  (ییٚلہِ  تِم  نافرمٲنی  نِشہِ  بازآے  نہٕ  پتہٕ)  کٔرۍ  اَسہِ  تِم  سٲری  نیست  و  نابود۔"
  },
  {
    "verse_id": 40,
    "translation": "تہٕ  بے  شک  چِھ  یِم  (کٲفر)  تَمہِ  بستی  کِنۍ  دۯامٕتۍ  یَتھ  پیٚٹھ  وُچاپہٕ  پٲٹھۍ  (کنیٚن  ہُنٛد)  روٗداوس  تراونہٕ  آمُت،تیٚلہِ  کیا  یِم  ٲسۍ  نا  سۅ  (تباہ  گٲمٕژ  بستی)  وُچھان  بلکہ  چھَنہٕ  یِمن  (مرنہٕ  پتہٕ)  تُلنہٕ  یِنٕچ  اُمیدٕے۔"
  },
  {
    "verse_id": 41,
    "translation": "تہٕ  (اے  حبیبِ  مکرّم!)  ییٚلہِ  (تہِ)  تِم  تۅہیہِ  وُچھان  چِھوٗ  تۅہیہِ  ہزٕل  کرنہٕ  وَرٲے  چِھنہٕ  تِم  کِہِنۍ  کران  (تہٕ  ونان  چِھ،)  کیا  یۅہے  چھا  سُہ  (شخص)  یُس  اللہ  تعالیٰ  ہن  رسول  بنٲوِتھ  چُھ  سوٗزمُت۔"
  },
  {
    "verse_id": 42,
    "translation": "یہِ  ڈالہِ  ہے  اَسہِ  جلدٕے  سانیو  معبودو  نِشہِ  ہرگاہ  أسۍ  تِمن  (ہٕنٛزِبندگی)  پیٚٹھ  ڈٔٹِتھ  روزہَونہٕ،  تہٕ  تِمن  لگہِ  جلدٕے  پے  ییٚلہِ  تِم  عذاب  وُچھن  زِ  کُس  اوس  وتہِ  ڈۆلمُت۔"
  },
  {
    "verse_id": 43,
    "translation": "کیا  تۅہیہِ  چُھوا  سُہ  شخص  وُچھمُت  ییٚمۍ  پننہِ  نفسٕچ  خوٲہش  پَنُن  معبود  چھے٘  بنٲومژ  تیٚلہِ  کیا  تۆہۍ  بٔنۍوا  تس  پیٚٹھ  رٲچھۍدر۔"
  },
  {
    "verse_id": 44,
    "translation": "کیا  تۆہۍ  چِھوایہِ  خیال  کران  زِ  تِمَو  منٛزٕ  چِھ  اکثر  لُکھ  بوزان  نَتہٕ  سمجھان،  (نَہ)  تِم  چِھ  چارواین  ہٕندۍ  پٲٹھۍ  (بنیمٕتۍ)  بلکہ  چِھ  تِہِندِ  کھوتہٕ  تہِ  بدتر  وَتہِ  ڈٔلۍمتۍ۔"
  },
  {
    "verse_id": 45,
    "translation": "کیا  تۅہیہِ  ترٲوٕونا  پننِس  ربّس  (یعنی  ربّ  سٕندِس  قدرتس)  کُن  نظر  زِ  سُہ  کِتھہٕ  پٲٹھۍ  چُھ  (دوپہرس  تام)  سایہِ  زیٹھراوان  تہٕ  ہرگاہ  سُہ  یژھِ  ہے  تیٚلہِ  تھاوِہے  ضرور  تَتھ  أکۍ  سٕے  جایہِ،  پتہٕ  چُھ  اَسہِ  آفتاب  بنوومُت  اَتھ  (سایس)  پیٚٹھ  دلیل  (یعنی  وجہ)۔"
  },
  {
    "verse_id": 46,
    "translation": "پتہٕ  چِھن  أسۍ  وارٕ  وارٕ  یہِ  (سایہِ)  پانس  کُن  لٔمۍ  لٔمۍ  ؤٹِتھ  انان۔"
  },
  {
    "verse_id": 47,
    "translation": "تہٕ  سُے  چُھ  ییٚمۍ  تُہٕندِ  خٲطرٕ  رات  بنٲو  پوشاک  (یعنی  پۅشاکٕکۍ  پٲٹھۍ  پردٕہ  کرن  واجِنۍ)  تہٕ  نِندٕربنٲوٕن  (تُہٕندِ  خٲطرٕبٲعثِ)  آرام  تہٕ  دۅہ  بنووُن  (کامہِ  کارس  خٲطرٕ)  تھۆد  وۅتھنُک  وقت۔"
  },
  {
    "verse_id": 48,
    "translation": "تہٕ  سُے  چُھ  یُس  پننہِ  رحمت  (کہ  روٗدٕ)  برونٛہہ  ہَوہن  چُھ  خۅش  خبر  بنٲوِتھ  سوزان،  تہٕ  أسی  چِھ  آسمان  نِشہِ  پاک  (صاف  کرن  وول)  آب  والان۔"
  },
  {
    "verse_id": 49,
    "translation": "تاکہ  اَمہِ  کہ  ذریعہ  کرو  أسۍ  (کُنہِ  تہِ)  مۅردٕ  شہرس  زندگی  عطا  تہٕ  (مزید  یہِ  زِ)  أسۍ  چاووکھ  یہِ  (آب)  پنٕنۍ  پٲدٕ  کرۍمتۍوایاہ  چاروٲے  تہٕ  (صحراون  منٛز  روزن  وٲلۍ) انسان۔"
  },
  {
    "verse_id": 50,
    "translation": "تہٕ  بے  شک  چِھ  أسۍ  سُہ  (روٗد)  تِمن  درمیان  (مختلف  شہرن  تہٕ  وقتن  ہٕندِ  حسابہٕ)  پھِروان  (روزان)  تاکہ  تِم  کرن  غوروفکر،  اَمہِ  پتہٕ  تہِ  کۆر  نہٕ  اکثر  لُکو  ناشکری  وَرٲے  (کِہِنۍ)  قبول۔"
  },
  {
    "verse_id": 51,
    "translation": "تہٕ  ہرگاہ  أسۍ  یژھٕ  ہو  تیٚلہِ  سوزہون  پۯتھ  بستی  منٛز  اَکھ  کھوژناون  وول۔"
  },
  {
    "verse_id": 52,
    "translation": "لہٰذا  (اے  مردِ  مومن!)  ژٕ  مَہ  مان  کٲفرن  ہُنٛد  وَنُن  تہٕ  ژٕ  کریی٘مہِ  (قرآن  کہ  دعوت  تہٕ  علمی  ثبوتو)  ذریعہ  تِمن  سٍتۍ  بو٘ڈ  جہاد۔"
  },
  {
    "verse_id": 53,
    "translation": "تہٕ  سُے  چُھ  ییٚمۍ  زٕ  درۍیاورَلٲوۍ۔  یہِ  (اَکھ)  چُھ  میوٗٹھ  سیٚٹھاہ  مۆدُرتہٕ  یہِ  (دۆیُم)  چُھ  ژۆک  سیٚٹھاہ  ٹیۆٹھ۔  تہٕ  تٔمۍ  بنوو  یِمن  دۅشوٕنۍ  منٛزباگ  اَکھ  پردٕہ  تہٕ  مضبوط  ٹھۆر۔"
  },
  {
    "verse_id": 54,
    "translation": "تہٕ  سُے  چُھ  ییٚمۍ  آبس  (ہِوِس  أکِس  نطفس)  نِشہِ  بشرپٲدٕ  کۆر  پتہٕ  بنووُن  سُہ  نسب  تہٕ  ہووٕرۍ  (رشتہٕ)  وول،  تہٕ  تُہُنٛد  ربّ  چُھ  سیٚٹھاہ  قدرت  وول۔"
  },
  {
    "verse_id": 55,
    "translation": "تہٕ  تِم  (کٲفر)  چِھ  اللہ  تعالیٰ  ہس  وَرٲے  تِمن  (پۅتلیٚن)  ہٕنز  عبادت  کران  یِم  نَہ  تِمن  نفع  ہیٚکن  واتنٲوِتھ  تہٕ  نَہ  ہیٚکن  تِمن  نقصانٕے  واتنٲوِتھ،  تہٕ  کٲفر  چُھ  پننِس  ربّ  (سٕنزِ  نافرمٲنی)  پیٚٹھ  (ہمیشہ  شیطان  سُنٛد)  مددگار  آسان۔"
  },
  {
    "verse_id": 56,
    "translation": "تہٕ  اَسہِ  سوٗزِو  نہٕ  تۆہۍ  مگر  (اللہ  تعالیٰ  سٕندیٚن  فرمان  بردار  بندن)  خۅش  خبر  بوزناون  وول  تہٕ  (بغاوت  کرن  والیٚن  لُکن)  کھوژناون  وول  بنٲوِتھ۔"
  },
  {
    "verse_id": 57,
    "translation": "تۆہۍ  فرمٲوِو  زِ  بہٕ  چُھسو  نہٕ  تۅہیہِ  اَتھ  (تبلیغس)  پیٚٹھ  کٕہٕنۍ  تہِ  معاوضہ  منگان  مگر  یُس  شخص  پننِس  ربّس  تام  (واتنٕچ)  وَتھ  اختیارکرٕنۍ  یژھان  چُھ  (کٔرِن)۔"
  },
  {
    "verse_id": 58,
    "translation": "تہٕ  تۆہۍ  کٔرِو  تس  (ہمیشہ)  زندٕہ  روزن  وٲلِس  (ربّس)  پیٚٹھ  بھروسہٕ  یُس  زانٛہہ  مَرِ  نہٕ  تہٕ  تٔمۍ  سٕنٛدِ  حمدٕ  سان  روٗزِوتسبیح  کران،  تہٕ  تٔمۍ  سُنٛد  پننیٚن  بندن  ہٕندیو  گناہو  نِشہِ  باخبر  آسُن  چُھ  کٲفی۔"
  },
  {
    "verse_id": 59,
    "translation": "ییٚمۍ  آسمٲنۍ  کُرٕہ  تہٕ  زمین  تہٕ  سۅ  (کاینات)  یۅسہٕ  یِمن  دۅن  منٛزباگ  چھے٘  شیٚن  دَورن  منٛز  پٲدٕکٔرۍ  پتہٕ  سَپُد  سُہ  (پننہِ  شانہٕ  مطٲبق)  عرشس  پیٚٹھ  جلوہ  افروز  (سُہ)  چُھ  رحمان  (اے  حقُک  معرفت  ژھانڈن  والہِ)  ژٕ  پٕۯژھ  تس  متعلق  کٲنسہِ  خبردارس  (بے  خبر  چِھنہٕ  تٔمۍ  سُنٛد  حال  زانان)۔ ﴿ستتہِ  اَیّام  نِشہ  چُھ  مراد  تخلیقکۍ  شےٚ  دور،  عام  معنیس  منٛز  چھنہ  یِم  شےٚ  دۅہ  تکیٚاز  یتھ  جایہِ  چُھ  خۅد  زمین  تہٕ  تمام  آسمٲنۍ  کُرہ،  گنگہٕ  آرہ﴿کہکشان﴾،  ستارہ،سیارہ  تہٕ  شُنیاہ  چہِ  پیدٲیشہ  ہُند  زمانہ  بیان  سپدان،  تمہِ  وقتہ  کتہِ  اوس  رٲث  ہُند  تہٕ  دۅہُک  وجود؟﴾"
  },
  {
    "verse_id": 60,
    "translation": "تہٕ  ییٚلہِ  تِمن  وننہٕ  چُھ  یِوان  زِ  تۆہۍ  کٔرِو  رحمانس  سجدٕہ  تیٚلہِ  چِھ  تِم  (حقس  انکار  کرن  وٲلۍ)  ونان  زِ  رحمان  کیا  (چیز) چُھ  ؟کیا  أسۍ  لاگوٕ  تٔسۍ  سجدٕہ  کرٕنۍ  ییٚمۍ  سُنٛد  تۆہۍ  اَسہِ  حکم  دِیِوتہٕ  تٔمۍ  (حکمن)  پکنٲوۍ  تِم  نفرتس  منٛززیادے  برونٛہہ۔"
  },
  {
    "verse_id": 61,
    "translation": "سُے  چُھ  سیٚٹھاہ  برکت  تہٕ  عظمت  وول  ییٚمۍ  آسمٲنۍ  کایناتس  منٛز  (گنگہٕ  آرن  ہٕنزِ  شکلہِ  منٛز)  آسمٲنۍ  کُرن  ہٕندۍ  وسیع  منٛزِل  بنٲوۍ  تہٕ  اَتھ  منٛز  بنووُن  (آفتاب  گاش  تہٕ  گرمی  دِنہٕ  وول)  ژونگ  تہٕ  (اَتھ  شمسی  نظامس  منٛز)  بنٲوٕن  پریٚزلہٕ  وٕنۍ  زوٗن۔"
  },
  {
    "verse_id": 62,
    "translation": "تہٕ  سۅے  ذات  چھے٘  ییٚمۍ  رات  تہٕ  دۅہ  اَکھ  أکِس  پتہٕ  پکن  وٲلۍ  بنٲوۍ  تسٕندِ  خٲطرٕ  یُس  غوروفکر  یژھِ  کرُن  یا  شُکرگزٲری  ہُنٛد  ارادٕہ  کرِ  (چِھ  یِمن  تخلیقی  قدرتن  منٛز  نصیحت  تہٕ  ہدایت)۔"
  },
  {
    "verse_id": 63,
    "translation": "تہٕ  (خدائے)  رحمان  سٕندۍ  (مقبول)  بندٕہ  چِھ  تِم  یِم  زمینس  پیٚٹھ  نرمی  سان  چِھ  پکان  تہٕ  ییٚلہِ  تِمن  سٍتۍ  جٲہل  (وُچاپہٕ)  لُکھ  (ناپسندیدٕہ)  کتھ  چِھ  کران  تیٚلہِ  چِھ  تِم  سلام  ونان  (ونان  الگ  سپدان)۔"
  },
  {
    "verse_id": 64,
    "translation": "تہٕ  (یِم)  چِھ  تِم  لُکھ  یِم  پننِس  ربّس  خٲطرٕ  سجدس  تہٕ  (عٲجزانہٕ)  قیامس  منٛز  رٲژ  چِھ  گزاران۔"
  },
  {
    "verse_id": 65,
    "translation": "تہٕ  (یِم)  چِھ  تِم  لُکھ  یِم  (پۯتھ  وقتہٕ  اللہ  تعالیٰ  سٕنزِ  بارگاہِ  منٛز)  عرض  کران  چِھ  روزان  زِ  اے  سانہِ  ربّہ!  ژٕ  ڈال  اَسہِ  نِشہِ  جہنمُک  عذاب  بے  شک  چُھ  تَمِیُک  عذاب  سیٚٹھاہ  مہلک  (تہٕ  ہمیشہ  روزن  وول)۔"
  },
  {
    "verse_id": 66,
    "translation": "بے  شک  چھے٘  سۅ  (عارضی  قیام  کرن  والیٚن  خٲطرٕ)  قرار  کرنچ  بڑٕخراب  جاے  تہٕ  (ہمیشہ  روزن  والیٚن  خٲطرٕ)  قیام  کرنٕچ  بڑٕ  خراب  جاے۔"
  },
  {
    "verse_id": 67,
    "translation": "تہٕ  (یِم)  چِھ  تِم  لُکھ  زِ  ییٚلہِ  خرچ  چِھ  کران  تیٚلہِ  نَہ  چِھ  فضول  خرچی  کران  تہٕ  نَہ  چِھ  تنگی  کران  تہٕ  تِہُنٛد  خرچ  کرُن  چُھ  (زیادتی  تہٕ  کمی  ہٕندیٚن)  یِمن  دۅن  حدن  منٛزباگ  اعتدالس  پیٚٹھ  (دٔرِتھ)  آسان۔"
  },
  {
    "verse_id": 68,
    "translation": "تہٕ  (یِم)  چِھ  تِم  لُکھ  یِم  اللہ  تعالیٰ  ہس  وَرٲے  کٲنسہِ  دۆیِمِس  معبودسٕنز  عبادت  چِھنہٕ  کران  تہٕ  نَہ  چِھ  کٲنسہِ  تِتھِس  جانس  قتلٕے  کران  یُس  بغیرحق  مارُن  اللہ  تعالیٰ  ہن  حرام  چُھ  کۆرمُت  تہٕ  نَہ  چِھ  بدکٲری  کران  تہٕ  یُس  شخص  یِمہٕ  کٲمہِ  کرِ  تس  میلہِ  گناہُک  سزا۔"
  },
  {
    "verse_id": 69,
    "translation": "تس  خٲطرٕ  یِیہِ  قیامت  کہ  دۅہ  عذاب  دۅگنہٕ  کرنہٕ  تہٕ  سُہ  روزِ  تَتھ  منٛز  ذلت  تہٕ  خٔجِل  زٔدی  سان  ہمیشہ۔"
  },
  {
    "verse_id": 70,
    "translation": "مگر  ییٚمۍ  توبہٕ  کۆر  تہٕ  اۆنُن  ایمان  تہٕ  نیک  عمل  کٔرٕن  تیٚلہِ  چِھ  یِم  تِم  لُکھ  زِ  یہِٕنزن  بُرٲین  اللہ  تعالیٰ  نیکیو  سٍتۍ  بدلاو  تہٕ  اللہ  تعالیٰ  چُھ  بۆڈ  مغفرت  کرن  وول  سیٚٹھاہ  مہربان۔"
  },
  {
    "verse_id": 71,
    "translation": "تہٕ  ییٚمۍ  توبہٕ  کۆر  تہٕ  نیک  عمل  کٔرٕن  تیٚلہِ  کۆر  تٔمۍ  اللہ  تعالیٰ  ہس  کُن  (سُہ)  رجوع  یُس  رجوعُک  حق  اوس۔"
  },
  {
    "verse_id": 72,
    "translation": "تہٕ  (یِم)  چِھ  تِم  لُکھ  یِم  اَپزیٚن  تہٕ  بٲطل  کامیٚن  منٛز  (کتھہِ  کِنۍ  تہٕ  عملہِ  کِنۍ  دۅشوٕنۍ  صورتن  منٛز)  حٲضر  چِھنہٕ  سپدان  تہٕ  ییٚلہِ  یَچھ  کامیٚو  کِنۍ  نیران  چِھ  تیٚلہِ  چِھ  (دامن  بچٲوِتھ)  سیٚٹھاہ  وقارٕ  تہٕ  سنجیدگی  سان  نیران۔"
  },
  {
    "verse_id": 73,
    "translation": "تہٕ  (یِم)  چِھ  تِم  لُکھ  زِییٚلہِ  یِمن  یہِندِس  ربّ  سٕندیٚو  آیاتو  ہٕندِ  ذریعہ  نصیحت  چھے٘  یِوان  کرنہٕ  تیٚلہِ  چِھنہٕ  تِمن  پیٚٹھ  زٔرۍ  تہٕ  أنۍ  لاگان  (بلکہ  چِھ  غوروفکر  تہِ  کران)۔"
  },
  {
    "verse_id": 74,
    "translation": "تہٕ  (یِم)  چِھ  تِم  لُکھ  یِم  (اللہ  تعالیٰ  سٕنزِ  بارگاہِ  منٛز)  عرض  چِھ  کران،  اے  سانہِ  ربّہ،  اَسہِ  کر  سانیٚن  خاندارِنیٚن  تہٕ  سانیٚن  اولادن  ہٕندِ  طرفہٕ  أچھن  ہُنٛد  شیہجار  عطا،  تہٕ  اَسہِ  بناو  پرہیزگارن  ہُنٛد  اِمام۔"
  },
  {
    "verse_id": 75,
    "translation": "یِمنٕے  لُکن  یِن  (جنتس  منٛز)  سیٚٹھاہ  تٔھدۍ  محل  تِہِندِ  صبر  کرنہٕ  کہ  بدلہ  رٔنگۍ  عطاکرنہٕ  تہٕ  تَتہِ  یِیہِ  دعائے  خیرتہٕ  سلامہِ  سٍتۍ  تِہٕنز  خۅش  آوے  کرنہٕ۔"
  },
  {
    "verse_id": 76,
    "translation": "یِم  چِھ  تَتھ  منٛز  ہمیشہ  روزن  وٲلۍ،  تِم  (تٔھدۍ  جنتٕکۍ  محل)  چِھ  بہترین  ٹھہرن  جایہِ  تہٕ  (رٕژٕ)  روزن  جایہِ۔"
  },
  {
    "verse_id": 77,
    "translation": "فرمٲوِو،  میٲنِس  ربّس  چُھنہٕ  تُہُنٛد  کانٛہہ  پرواہ  ہرگاہ  نہٕ  تۆہۍ  (تٔمۍ  سٕنز)  عبادت  کٔرِو  وۅنۍچُھو  توہیہِ  (تس)  انکار  کۆرمُت  تیٚلہِ  روزِ  وۅنۍ  یہِ  (انکار  کرُن  تُہٕندِ  خٲطرٕ)  ہمیشہ  روزوُن  عذاب  بٔنتِھ۔"
  }
]