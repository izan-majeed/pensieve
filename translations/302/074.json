[
  {
    "verse_id": 1,
    "translation": "اے  ژادر  وُرَن  والہِ  (ٹاٹھہِ!) "
  },
  {
    "verse_id": 2,
    "translation": "ؤتھِو  تہٕ  بوزنٲوو (لوٗکن  اللہ  تعالیٰ  سُند)  خوف۔"
  },
  {
    "verse_id": 3,
    "translation": "بیٚیہِ  کٔرِو  پننِس  ربّ  سُنٛد  بجر  (تہٕ  عظمت)  بیان۔"
  },
  {
    "verse_id": 4,
    "translation": "تہٕ  پنُن  (ظٲہرُک  تہٕ  بٲطنُک)  پۅشاک  تھٲوِو  (بروٗنٹھِم  پٲٹھۍ  ہمیشہ)  پاک۔"
  },
  {
    "verse_id": 5,
    "translation": "تہٕ  (برونٹھِم  پٲٹھۍ)  روٗزِو  (گناہو  تہٕ)  پۅتلیو  نِشہِ  لۆب۔"
  },
  {
    "verse_id": 6,
    "translation": "تہٕ  (اَمہِ  غرضہٕ)  مَہ  کٔرِو  (کٲنسہِ  پیٚٹھ)  احسان  زِ  تس  نِشہِ  ٲسِوتمہِ  کھوتہ  زیادٕہ  حٲصل  کرُن  یژھان۔"
  },
  {
    "verse_id": 7,
    "translation": "تہٕ  پننِس  ربّ  سٕندِ  خٲطر  ٲسِو  صبرکران۔"
  },
  {
    "verse_id": 8,
    "translation": "پتہٕ  ییٚلہِ  (دۆیِمہِ  پھِرِ)  صورس  منٛز  پھۅکھ  یِیہِ  لایِنہٕ۔"
  },
  {
    "verse_id": 9,
    "translation": "پتہٕ  آسہِ  سُہ  دۅہ  (یعنی  قیامتُک  دۅہ)  سیٚٹھہٕے  سخت  دۅہ۔"
  },
  {
    "verse_id": 10,
    "translation": "کٲفرن  پیٚٹھ  آسہِ  نہٕ  ہرگز  سہل۔"
  },
  {
    "verse_id": 11,
    "translation": "تۆہۍ  تۯٲوِو  مے٘  تہٕ  تس  شخصس  یُس  مے٘  کُن  زۆن  پٲدٕ  کۆر  (انتقام  ہیٚنہٕ  خٲطرٕ)  یلہٕ۔"
  },
  {
    "verse_id": 12,
    "translation": "تہٕ  مے٘  اوس  تس  سیٚٹھاہ  وسیع  مال  فراہم  کۆرمُت۔"
  },
  {
    "verse_id": 13,
    "translation": "تہٕ  (تس  برونٛہہ  کنہِ)  حٲضر  روزن  وٲلۍ  نیٚچِوۍ  (ٲسِمس  دِتۍمٕتۍ)۔"
  },
  {
    "verse_id": 14,
    "translation": "بیٚیہِ  ٲس  مے٘  تس  (عیش  و  عشرت  کِس  سامانس  منٛز)  سیٚٹھاہ  وُسعت  دِژمٕژ۔"
  },
  {
    "verse_id": 15,
    "translation": "پتہٕ  (تہِ)  چُھ  تس  طمع  زِ  بہٕ  گۆژُھس  (تس)  بیٚیہِ  زیادٕہ  دِیُن۔"
  },
  {
    "verse_id": 16,
    "translation": "ہرگز  بَنہِ  نہٕ  (تہِ)،  بے  شک  چُھ  سُہ  سانیٚن  آیاتن  ہُنٛد  دشمن  روٗدمُت۔"
  },
  {
    "verse_id": 17,
    "translation": "عنقریب  دِمہٕ  بہٕ  تس  سخت  مشقت  وول  (عذابُک)  تکلیف۔"
  },
  {
    "verse_id": 18,
    "translation": "بے  شک  کۆر  تٔمۍ  غور  و  فکرتہٕ  اَکھ  سٲزِش  کٔرٕن  تیار۔"
  },
  {
    "verse_id": 19,
    "translation": "بس  تس  پیٚٹھ  ٲسِن  (اللہ  تعالیٰ  سُنٛد)  مار  (یعنی  لعنت)،  تٔمۍ  کِژھ  سٲزش  کٔرتیار۔"
  },
  {
    "verse_id": 20,
    "translation": "تس  پیٚٹھ  ٲسِن  بیٚیہِ (اللہ  تعالیٰ  سُنٛد)  مار  (یعنی  لعنت)،  تٔمۍ  کِژھ  سٲزش  کٔر(یہِ)  تیار۔"
  },
  {
    "verse_id": 21,
    "translation": "پتہٕ  کۆر  تٔمۍ  (پننہِ  تجویزِ  پیٚٹھ  دُوبارہ)  غور۔"
  },
  {
    "verse_id": 22,
    "translation": "پتہٕ  ژٔکرٲوُن  ڈیٚکہٕ  تہٕ  لٔدُن  بُتھ۔"
  },
  {
    "verse_id": 23,
    "translation": "پتہٕ  پھِرٕن  (حق  نِشہِ)  تھربیٚیہِ  کۆرُن  تکبر۔"
  },
  {
    "verse_id": 24,
    "translation": "پتہٕ  لوگُن  وَنُن  زِ  یہِ  (قرآن)  چُھنہٕ  جادِ  وَرٲے  کِہِنۍ  یُس  (بروٗنٹھِمیٚو  جٲدۍ  گرو  نِشہِ)  نقل  سپدان  پکان  چُھ۔"
  },
  {
    "verse_id": 25,
    "translation": "یہِ  (قرآن)  چُھنہٕ  انسان  سٕندِ  کلام  وَرٲے  (بیٚیہِ  کِہِنۍ)۔"
  },
  {
    "verse_id": 26,
    "translation": "بہٕ  چَھکن  عنقریب  سہُ  جہنمس  منٛز۔"
  },
  {
    "verse_id": 27,
    "translation": "تہٕ  تۅہیہِ  کٔمۍچُھنو  وۆنمت  زِ  سَقَرکیا  چُھ۔"
  },
  {
    "verse_id": 28,
    "translation": "سُہ  (چُھ  تِیُتھ  نار  یُس)  نَہ  چُھ  باقی  تھاوان  تہٕ  نَہ  چُھ  ییٚلہ  تۯاوان۔"
  },
  {
    "verse_id": 29,
    "translation": "(سُہ)  چُھ  جسمٲنی  مٕسلس  زٲلِتھ  کۯہُن  بناون  وول۔"
  },
  {
    "verse_id": 30,
    "translation": "تَتھ  پیٚٹھ  چِھ  کُنوُہ (19  فرشتہٕ  داروغہ)  مقرر۔"
  },
  {
    "verse_id": 31,
    "translation": "تہٕ  اَسہِ  چِھ  جہنمٕکۍ  داروغہ  صرف  فرشتے  یٲتۍ  مقرر  کٔرِمٕتۍ  تہٕ  اَسہِ  چھے٘  تِہٕنز  گرنٛد  کٲفرن  خٲطرٕ  محض  آزمٲیشہِ  ہٕندِ  رٔنگۍ  مقرر  کٔرمٕژتاکہ  اہلِ  کتاب  کرن  پژھ  (زِ  قرآن  تہٕ  نبوتِ  محمدی  چھے٘  حق  تِکیازِ  تِہٕنزن  کتابن  منٛز  تہِ  اوس  یۅہے  تعداد  بیان  کرنہٕ  آمُت)  تہٕ  اہلِ  ایمانن  ہُنٛد  ایمان  ہُرِ  (اَمہِ  تصدیق  سٍتۍ)  بیٚیہِ  ہن،  تہٕ  اہلِ  کتاب  تہٕ  مومن  ہیٚکن  نہٕ  (اَمہِ  کِس  حق  آسنس  منٛز)  شک  کٔرِتھ،  تہٕ  تاکہ  تِم  لُکھ  یہِٕندیٚن  دِلن  منٛز  نفاقٕچ  بیمٲرۍچھے٘  تہٕ  کٲفر  وَنن  یہِ  زِ  اَمہِ  (تعداد  چہ)  مثالہِ  سٍتۍ  کیا  مُراد  چُھ  اللہ  تعالیٰ  سُنٛدٍ  یِتھے  پٲتھۍ  چُھ  اللہ  تعالیٰ  (اَکی  کتھہِ  سٍتۍ)  یس  یژھان  چُھ  تس  چُھ  گمراہ  کران  تہٕ  یس  یژھان  چُھ  تس  چُھ  ہدایت  دِوان،  تہٕ  تُہٕندِس  ربّ  سٕندیٚن  لشکرن  چُھنہٕ  تس  وَرٲے  کانٛہہ  زانان،  تہٕ  یہِ  (جہنمُک  بیان)  چُھ  انسان  سٕندِ  نصیحت  خٲطرے۔"
  },
  {
    "verse_id": 32,
    "translation": "آ،  زوٗنہِ  ہُنٛد  قسم  (ییٚمِیُک  لۅکٹُن،بڑُن  تہٕ  غٲب  سپدُن  گوٲہی  چھے٘)۔"
  },
  {
    "verse_id": 33,
    "translation": "بیٚیہِ  رٲژ  ہُنٛد  قسم  ییٚلہِ  سۅ  پۆت  پھیرِتھ  نیرُن  ہیٚیہ۔"
  },
  {
    "verse_id": 34,
    "translation": "بیٚیہِ  صبحُک  قسم  ییٚلہِ  سُہ  روشن  سپدِ۔"
  },
  {
    "verse_id": 35,
    "translation": "بے  شک  چُھ  یہِ  (جہنم)  سیٚٹھاہ  بَجو  آفتو  منٛزٕ  اکھ  (آفت)۔"
  },
  {
    "verse_id": 36,
    "translation": "انسانس  چُھ  کھوژناون  وول۔"
  },
  {
    "verse_id": 37,
    "translation": "(یعنی)  تس  شخصس  خٲطرٕ  یُس  تۅہیہِ  منٛزٕ  (نیکی  منٛز)  برونٛہہ  گژُھن  یژھہ  یا  یُس  (بدی  منٛز  پٔھسِتھ)  پَتھ  روزِ۔"
  },
  {
    "verse_id": 38,
    "translation": "پۯتھ  کانٛہہ  شخص  چُھ  تِمن  (عملن)  ہٕندِ  بدلہٕ  یِمہٕ  تٔمۍ  کماوِمَژٕ  چھے٘  گِرَو۔"
  },
  {
    "verse_id": 39,
    "translation": "دٔچِھنہِ  اَندٕکیٚو  وَرٲے۔"
  },
  {
    "verse_id": 40,
    "translation": "(تِم)  آسن  باغن  منٛز،  تہٕ  پانہٕ  وٲنۍ  آسن  پٕۯژھان۔"
  },
  {
    "verse_id": 41,
    "translation": "مجرمن  متعلق۔"
  },
  {
    "verse_id": 42,
    "translation": "(تہٕ  وَنن،)  تۆہۍ  کٔمۍ  چیزن  نِیہِ  نَو  جہنمس  منٛز۔"
  },
  {
    "verse_id": 43,
    "translation": "تِم  وَنن،  أسۍ  ٲسۍ  نہٕ  نماز  پرن  والیو  منٛزٕ۔"
  },
  {
    "verse_id": 44,
    "translation": "تہٕ  أسۍ  ٲسِکھ  نہٕ  محتاج  کھیاوان  کھیٚن۔"
  },
  {
    "verse_id": 45,
    "translation": "تہٕ  بے  ہوٗدٕ  کامہِ  کرن  والیٚن  سٍتۍ  (رٔلِتھ)  ٲسۍ  أسۍ  تہٕ  بے  ہوٗدٕ  کامیٚن  منٛز  آوٕرۍ  روزان۔"
  },
  {
    "verse_id": 46,
    "translation": "بیٚیہِ  ٲسۍ  أسۍ  جزاکِس  دۅہس  انکار  کران۔"
  },
  {
    "verse_id": 47,
    "translation": "اۆت  تام  زِ  اَسہِ  پیٚٹھ  ییٚمِیُک  یُن  یقینی  اوس  (سُہ  موت)  آو۔"
  },
  {
    "verse_id": 48,
    "translation": "لہٰذا  واتناوِنہٕ  (وۅنۍ)  شفاعت  کرن  والیٚن  ہُنٛد  شفاعت  تِمن  کانٛہہ  فٲیدٕہ۔"
  },
  {
    "verse_id": 49,
    "translation": "تیٚلہِ  کیا  چُھ  یِمن  (کٲفرن)  گۆمُت  زِ  (توتہِ)  چِھ  نصیحت  نِشہِ  بُتھ  پھِرِتھ  روٗزِتھ۔"
  },
  {
    "verse_id": 50,
    "translation": "زنتہٕ  تِم  کھۯیکھ  کھیٚوٕنۍ  (وحشی)  خر  چِھ۔"
  },
  {
    "verse_id": 51,
    "translation": "یِم  سٕہَس  نِشہِ  ژٔلِمٕتۍ  چِھ۔"
  },
  {
    "verse_id": 52,
    "translation": "بلکہ  چُھ  تِمَو  منٛزٕ  پۯتھ  اَکھ  شخص  یہِ  یژھان  زِ  تس  گژھن  (براہِ  راست  آسمٲنۍ)  صحیفہٕ  مٕژرٲوِتھ  دِنہٕ  یِنۍ۔"
  },
  {
    "verse_id": 53,
    "translation": "یِتھہٕ  پٲٹھۍ  چُھنہٕ  ہرگز  ممکن،  بلکہ  (چھے٘  حقیقت  یہِ  زِ)  تِم  لُکھ  چِھنہٕ  ٲخرتس  بالکلےٕ  کھوژان۔"
  },
  {
    "verse_id": 54,
    "translation": "کٕہٕنۍ  شک  چُھنہٕ  زِ  یہِ  (قرآن)  چُھ  نصیحت۔"
  },
  {
    "verse_id": 55,
    "translation": "لہٰذا  یُس  یژھہ  اَتھ  تھٲوِن  یاد۔"
  },
  {
    "verse_id": 56,
    "translation": "تہٕ  یِم  لُکھ  تھاوَن  نہٕ  (اَتھ)  یاد  مگر  ییٚلہِ  اللہ  تعالیٰ  یژھہ،  سُے  چُھ  تقویٰ  ہُک  (تہٕ  پرہیزگٲری  ہُنٛد)  حقدار  بیٚیہِ  چُھ  مغفرتُک  مٲلک۔"
  }
]