[
  {
    "verse_id": 1,
    "translation": "آفتابُک  قسم  تہٕ  تَمہِ  کہ  گاشُک  قسم۔"
  },
  {
    "verse_id": 2,
    "translation": "بیٚیہِ  زوٗنہِ  ہُنٛد  قسم  ییٚلہِ  سۅ  آفتابٕچ  پٲروی  کرِ (یعنی  اَمہِ  کہ  گاشہِ  سٍتۍ  پۯزلہِ)۔"
  },
  {
    "verse_id": 3,
    "translation": "بیٚیہِ  دۅہُک  قسم  ییٚلہِ  سُہ  آفتابس  نۆن  کڑِ (یعنی  تَتھ  ہاوِ  پرزلان)۔"
  },
  {
    "verse_id": 4,
    "translation": "بیٚیہِ  رٲژ  ہُنٛد  قسم  ییٚلہِ  سۅ  آفتابس (زمین  کہ  اَکہِ  اندٕ  کِنۍ)  وَلُتھ  کرِ۔"
  },
  {
    "verse_id": 5,
    "translation": "بیٚیہِ  آسمانُک  قسم  تہٕ  تَمِیک  (یعنی  طاقتُک)  قسم  ییٚمۍ  یہِ  (اللہ  تعالیٰ  سٕندِ  حکمہٕ  أکِس  وسیع  کاینات  چہ  شکلہِ  منٛز)  تعمیر  کۆر۔"
  },
  {
    "verse_id": 6,
    "translation": "بیٚیہِ  زمینُک  قسم  تہٕ  تَمُیک  (یعنی  طاقتُک) قسم  ییٚمۍ  یہِ  (اللہ  تعالیٰ  سٕندِ  حکمہٕ  آفتاب  نِشہِ  دوٗر  لٔمِتھ) نِیہِ۔"
  },
  {
    "verse_id": 7,
    "translation": "بیٚیہِ  انسٲنی  جانُک  قسم  تہٕ  اَتھ  لگاتار  توازُن  تہٕ  درستگی  دِنہٕ  وٲلۍ  سُنٛد  قسم۔"
  },
  {
    "verse_id": 8,
    "translation": "پتہٕ  سمجھوو  تٔمۍ  سُہ  تٔمۍ  سٕنزِ  بدکٲری  تہٕ  پرہیزگٲری  (ہٕنز  فرق)۔"
  },
  {
    "verse_id": 9,
    "translation": "بے  شک  گۆو  سُہ  شخص  کامیاب  ییٚمۍ  یہِ  (نفس  رذالت  نِشہِ)  پاک  کۆر  (تہٕ  اَتھ  منٛز  پھانپھلٲوٕن  نیکی)۔"
  },
  {
    "verse_id": 10,
    "translation": "تہٕ  بے  شک  گۆو  سُہ  شخص  نامراد  ییٚمۍ  یہِ  (گناہن  منٛز)  ملوث  کۆر (تہٕ  نیکی  دۆبرٲوٕن)۔"
  },
  {
    "verse_id": 11,
    "translation": "ثمودن  کۆر  پننہِ  ہٹ  دھرمی  کِنۍ  (پننِس  پیغمبر  صالح  علیہ  السلامس) انکار۔"
  },
  {
    "verse_id": 12,
    "translation": "ییٚلہِ  زن  تِمَو  منٛزٕ  اَکھ  بۆڈ  بدبخت  وۆتھ۔"
  },
  {
    "verse_id": 13,
    "translation": "تِمن  وۆن  اللہ  تعالیٰ  سٕندۍ  رسولن  اللہ  تعالیٰ  سٕنزِ  (یمس)  اوٗنٹنہ  تہ  امس  تریش  چاونس  (کِس  دۅہس)  کٔرۍزیٚو  حفاظت۔"
  },
  {
    "verse_id": 14,
    "translation": "پتہٕ  کۆر  تِمَو  تس (رسولس) انکار،پتہٕ  ژٔٹِکھ  تس  (اوٗنٹنہِ)  ہٕندۍٹٕکہٕ  نٲر  پتہٕ  کٔرتِہِندۍ  ربّن  تِہِندِ  گناہ  کہ  وجہ  کِنۍ  تِمن  پیٚٹھ  ہلاکت  نٲزل،پتہٕ  کٔرٕن  (پوٗرٕ)  بستی (تباہ  کٔرِتھ  عذابس  منٛز  سٲری) برابر۔"
  },
  {
    "verse_id": 15,
    "translation": "تہٕ  اللہ  تعالیٰ  ہس  چُھنہٕ  اَمہِ (ہلاکت) کہ  انجامُک  کانٛہہ  خوف  آسان۔"
  }
]