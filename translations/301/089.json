[
  {
    "verse_id": 1,
    "translation": "صُبحُک  قَسم،"
  },
  {
    "verse_id": 2,
    "translation": "بیٚیہِ  دَہن  رَٲژن  ہُنٛد  قَسم،"
  },
  {
    "verse_id": 3,
    "translation": "بیٚیہِ  جُفتُک  تہٕ  طاقُک  قَسم،"
  },
  {
    "verse_id": 4,
    "translation": "بیٚیہِ  رٲژ  ہُند  قسم  ییٚلہِ  سۅ  گُزران  چھےٚ،"
  },
  {
    "verse_id": 5,
    "translation": "چَھا  یَتھ  قَسمس  اندر  قسمَہ  کٲفی  تہٕ  معتبر  عقلہِ  وٲلِس  کِیُت؟  (جوابِ  قَسم  یعنی  ییٚمہِ  خٲطرٕہ  یِم  قسم  ہاونہٕ  آے  سُہ  چھُ  حذف  کرنہٕ  آمُت،  سُہ  گوٚو  لَتعَذبَنّ  یعنی  اے  منکرو!  تۅہیہِ  یِیوٕ  ضرور  عذاب  کرنہٕ  بروٗنٹھمِیٚن  مُنکرن  ہٕندۍ  پٲٹھۍ۔)"
  },
  {
    "verse_id": 6,
    "translation": "تۅہیہِ  وُچھُونا  کیا  کوٚر  پروردِگارن  تُہند  قومِ  عادس؟"
  },
  {
    "verse_id": 7,
    "translation": "یِم  عادِ  اِرم  ٲسۍ،  یِم  تٔھدۍ  قدٕہ  وٲلۍ  ٲسۍ،  (تِمو  أندرٕہ  زِیٹھِس  شخصہٕ  سُند  قد  اوس  ژور  ہتھ  گز  شرعی۔)"
  },
  {
    "verse_id": 8,
    "translation": "یہِ  گوٚو  سُہ  قبیلہٕ  یِمن  ہیوٗ  پٲدٕہ  آو  نہٕ  کرنہٕ  قد  و  قامتس  تہٕ  قوت  و  طاقتس  اندر  بیٚین  شہرن  اندر  کانٛہہ  قبیلَہ۔"
  },
  {
    "verse_id": 9,
    "translation": "بیٚیہِ  وُچھُو  نا  تۅہیہِ  تُہٕندۍ  پروردِگارن  کیا  کوٚر  قومِ  ثمودس  یِمَو  کۅہ  تہٕ  پل  ژٔٹِتھ  وادی  القرّا  ہس  منٛز  مضبوط  گھرٕ  بنٲوۍ؟"
  },
  {
    "verse_id": 10,
    "translation": "بیٚیہِ  کیا  کوٚرُن  تس  فرعونس  یُس  میخہٕ  وول  اوس؟  (سۅنہٕ  سٕنزو  میخو  سٍتۍ  اوس  گُریٚن  نال  لاگان۔)"
  },
  {
    "verse_id": 11,
    "translation": "یِمو  سارِوٕے  کٔر  سرکشی  شہرن  اندر۔"
  },
  {
    "verse_id": 12,
    "translation": "پس  کٔرٕکھ  سٮ۪ٹھاہ  تِمن  شہرن  اندر  تبٲہی۔"
  },
  {
    "verse_id": 13,
    "translation": "پس  لوے  تِمن  تُہٕندۍ  پروردِگارن  عذابُک  کمچہِ  تَمے  سٍتۍ  گٲلِن۔"
  },
  {
    "verse_id": 14,
    "translation": "پٔزۍ  پٲٹھۍ  تُہُند  پروردِگار  چھُ  زاگنہٕ  چہِ  جایہِ  ژَرژان  سارِنٕے  نافرمانن  ہُنٛد  حال۔"
  },
  {
    "verse_id": 15,
    "translation": "پس  نافرمان  انسان  یُس  چھُ،  ییٚلہِ  تس  تُہُند  پروردِگار  تٔۂندِ  ایمانٕچ  آزمٲیش  چھُ  کران،  پس  چھُس  عزت  دِوان  بیٚیہِ  چُھس  نعمت  عطا  کران،  پس  چھُ  دَپان  سُہ  پروردِگارن  کٔرٕم  بٔڈ  مہربٲنی۔"
  },
  {
    "verse_id": 16,
    "translation": "لیکن  ییٚلہِ  سُہ  تَس  آزمٲیش  چھُ  کران  توپتہٕ  چھُس  رزقس  اندر  تنگی  کران،  تَمہِ  ساعتہٕ  چھُ  دَپان  پروردِگارن  کوٚرنس  ذلیل۔  (سُہ  چُھ  زانان  عزت  و  ذلت،  وسعت  و  تنگی  سٍتی  متعلق)"
  },
  {
    "verse_id": 17,
    "translation": "حالانکہ  یہِ  چھَنہٕ  حقیقت  بلکہ  خواری  تُہنٛز  چھےٚ  اَمی  سببہٕ  کہ  عزت  چَھو  نہٕ  توٚہۍ  کران  یتیمس۔"
  },
  {
    "verse_id": 18,
    "translation": "بیٚیہِ  چھِو  نہٕ  رغبت  دِوان  مسکین  کھیاونُک۔"
  },
  {
    "verse_id": 19,
    "translation": "بیٚیہِ  چِھو  میراثُک  مال  کھیٚوان  اورٕہ  یورٕہ  سۅمبرٲوِتھ  بیٚیَن  ہُنٛد  حق۔"
  },
  {
    "verse_id": 20,
    "translation": "بیٚیہِ  چھِو  مالِ  دنیا  ٹۅوٹھ  تھاوان  سٮ۪ٹھاہ  زیادٕہ۔"
  },
  {
    "verse_id": 21,
    "translation": "یہِ  لگہِ  نہٕ  کرُن  اَمِیُک  نتیجہ  چھُ  سٮ۪ٹھاہ  کِرٛیوٗٹھ،  سُہ  دۅہ  پٲوِو  ژیٚتس  ییٚمہِ  دۅہ  سَم  سٕتُر  یِیہِ  کرنہٕ  زمینس  پَے  در  پَے  بِنلیو  سٍتۍ۔"
  },
  {
    "verse_id": 22,
    "translation": "بیٚیہِ  یِیہِ  تُہُند  پروردِگار  بیٚیہِ  یِن  سٲری  مَلک  صف  بصف  روزن  محشرکِس  مٲدانس  اندر۔"
  },
  {
    "verse_id": 23,
    "translation": "بیٚیہِ  یِیہِ  اَننہٕ  تَمہِ  دۅہ  نارِ  جہنم،  تَمِی  دۅہ  کیا  رَٹہِ  نہیب  انسان  مگر  سُہ  کتہِ  آسہِ  تَمہِ  دۅہ  تٔمِس  نصیحت  رٹنُک  موقع۔"
  },
  {
    "verse_id": 24,
    "translation": "دَپنہِ  لگہِ  تَمہِ  دۅہ  کاش  کہ  برٛوٗنٹھ  آسہیم  سوٗزمٕژ  کانٛہہ  رٕژ  عملَہ  ییٚمہِ  عالمہٕ  چہِ  زندگی  خٲطرٕہ۔"
  },
  {
    "verse_id": 25,
    "translation": "پس  نَہ  کَرِ  تَمہِ  دۅہ  خداے  سُنٛد  ہیوٗ  عذاب  کانٛہہ  اَکھاہ۔"
  },
  {
    "verse_id": 26,
    "translation": "نَہ  کَرِ  بند  کانٛہہ  اَکھاہ  خداے  سُند  ہیوٗ  بند  کرُن۔"
  },
  {
    "verse_id": 27,
    "translation": "اے  آرام  رٹوٕنہِ  نفسہٕ!"
  },
  {
    "verse_id": 28,
    "translation": "گژھ  پننِس  پروردِگارس  کُن  یَتھ  حالس  اندر  کہ  ژٕہ  تس  نِشہِ  رٲضی  سُہ  ژےٚ  نِشہِ  رٲضی۔"
  },
  {
    "verse_id": 29,
    "translation": "شٲمل  سپد  میانیٚن  خاص  بندن  ہٕنزِ  جماعژ  اندر۔"
  },
  {
    "verse_id": 30,
    "translation": "بیٚیہِ  اَژ  میٲنِس  جنتس  اندر۔"
  }
]