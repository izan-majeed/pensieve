[
  {
    "verse_id": 1,
    "translation": "تۅہیِہ  چَھوٕہ  وٲژمٕژ  اِحاطہٕ  کرن  واجِنہِ  آفٔژ  ہٕنٛز  خبر  ﴿یعنی  قیامتچٕ  خبر﴾؟"
  },
  {
    "verse_id": 2,
    "translation": "کینہہ  بُتھۍ  آسن  تَمہِ  دۅہ  واریاہ  خوف  زدٕہ۔  ﴿بُتھیٚن  ہُنٛد  لفظ  چُھ  یَتھ  جایِہ  شخصن  ہٕنٛدِس  معنیَس  منٛز  ورتاونہٕ  آمُت۔  چونکہِ  انسان  سٕنٛدِ  جسمہٕ  منٛزٕ  چُھ  نمایاں  ترین  چیز  أمۍ  سُنٛد  بُتھ،  اَمہِ  موجوٗب  چِھ  کینہہ  لوٗکھ  وَننہٕ  بجایِہ  کینہہ  بُتھۍ  الفاظ  ورتاونہٕ  آمٕتۍ﴾"
  },
  {
    "verse_id": 3,
    "translation": "سخت  مشقت  آسن  کران،  تٔھکۍ  تٔھکۍ  آسن  گژھان۔"
  },
  {
    "verse_id": 4,
    "translation": "شدید  نارس  منٛز  آسیٚکھ  پُھسٕر  وَسان۔"
  },
  {
    "verse_id": 5,
    "translation": "گرٛکہٕ وُنہِ  ناگُگ  آب  یِیکھ  چیٚنہٕ  باپت  دِنہٕ۔"
  },
  {
    "verse_id": 6,
    "translation": "کٔنڈۍدار  گاسہٕ  ورٲے  آسہِ  نہٕ  تِہٕنٛدِ  خٲطرٕ  کانٛہہ  غذا۔"
  },
  {
    "verse_id": 7,
    "translation": "یُس  نہ  تِمن  ویٚٹھراوِ  تہٕ  نہ  ژٔلراویکھ  بۅچِھ۔"
  },
  {
    "verse_id": 8,
    "translation": "کینہہ  بُتھۍ  آسن  تَمہِ  دۅہ  با رونق۔"
  },
  {
    "verse_id": 9,
    "translation": "پننہِ  کار گُزٲری  پیٚٹھ  آسن  خۅش۔"
  },
  {
    "verse_id": 10,
    "translation": "تَھدِ  پایِہ  کِس  جنتس  منٛز  آسن۔"
  },
  {
    "verse_id": 11,
    "translation": "تَتہِ  بوزَن  نہٕ  تِم  کانٛہہ  بے ہوٗدٕہ  کتھ۔"
  },
  {
    "verse_id": 12,
    "translation": "تَتھ  منٛز  آسن  ناگ  جٲری۔"
  },
  {
    "verse_id": 13,
    "translation": "تَتھ  اندر  آسن  تٔھدٕۍ  مسندٕ۔"
  },
  {
    "verse_id": 14,
    "translation": "ساغر  آسن  تھاونہٕ  آمٕتۍ۔"
  },
  {
    "verse_id": 15,
    "translation": "تکیِہ  آسن  تگہِ  لگِتھ۔"
  },
  {
    "verse_id": 16,
    "translation": "تہٕ  نفیس  فرش  آسن  بِچھٲوِتھ۔"
  },
  {
    "verse_id": 17,
    "translation": "﴿یِم  لُکھ  چِھنہٕ  مانان﴾  تیٚلہِ  کیا  یِم  چِھنا  اوٗنٹن  وُچھان  زِ  کِتھہٕ  پٲٹھۍ  چِھ  آمٕتۍ  پٲدٕ  کرنہٕ؟"
  },
  {
    "verse_id": 18,
    "translation": "آسمان  چِھنا  وُچھان  زِ  کِتھہٕ  پٲٹھۍ  چُھ  آمُت  تھوٚد  تھاونہٕ؟"
  },
  {
    "verse_id": 19,
    "translation": "پہاڑ  چِھنا  وُچھان  زِ  کِتھہٕ  پٲٹھۍ  چِھ  آمٕتۍ  نصب  کرنہٕ؟"
  },
  {
    "verse_id": 20,
    "translation": "تہٕ  زمین  چِھنا  وُچھان  زِ  کِتھہٕ  پٲٹھۍ  چھےٚ  آمٕژ  وَتھراونہٕ؟  ﴿یعنی  اگر  یِم  لُکھ  ٲخرت  چہ  یِمہٕ  کتھہٕ  بوٗزِتھ  ونان  چِھ  زِ  ٲخر  یِہ  سورُے  کینہہ  کِتھہٕ  پٲٹھۍ  سپدِ،  کیا  تِمَو  چُھنا  خۅد  پننِس  أندۍ  پٔکۍ  کِس  دنیاہس  نظر  ترٲوِتھ  وُچھمُت  تہٕ  زانٛہہ  چُھکھنا  سوٗنچمُت  زِ  یِم  اوٗنٹ  کِتھہٕ  پٲٹھۍ  چِھ  بناونہٕ  آمٕتۍ؟  یِہ  آسمان  کِتھہٕ  پٲٹھۍ  سپُد  بُلند؟  یِم  پہاڑ  کِتھٕ  پٲٹھۍ  سپٕدۍ  قٲیِم؟  یِہ  زمین  کِتھہٕ  پٲٹھۍ  آیِہ  وتھراونہٕ؟  یِمہٕ  سٲری  چیز  اگر  بٔنِتھ  ہیٚکہٕ  ہن،  تہٕ  بٔنِتھ  چِھ  یِمن  برونٹٛھہٕ  کنہِ  موجود،  تیٚلہِ  کیازِ  ہیٚکہِ  نہٕ  قیامت  یِتھ؟  ٲخرتس  منٛز  کیازِ  ہیٚکہِ  نہٕ  بیاکھ  اکھ  دُنیا  بٔنِتھ؟  دوزخ  تہٕ  جنت  کیازِ  ہیٚکن  نہٕ  ٲسِتھ؟﴾"
  },
  {
    "verse_id": 21,
    "translation": "اچھا  ﴿اے  نبیؐ﴾  نصیحت  روٗزِو  کران،  توٚہۍ  چِھو  بس  نصیحت  کرن  وٲلۍ۔"
  },
  {
    "verse_id": 22,
    "translation": "یِمن  پیٚٹھ  چِھو  نہٕ  خبر  کرن  وٲلۍ۔"
  },
  {
    "verse_id": 23,
    "translation": "البتہٕ  یُس  شخص  رۅے  پِھرِ  تہٕ  انکار  کرِ،"
  },
  {
    "verse_id": 24,
    "translation": "اللہ  تعالیٰ  دِیِہ  تَس  گوٚب  سزا۔"
  },
  {
    "verse_id": 25,
    "translation": "یِمن  لُکن  چُھ  اَسی  کُن  واپس  پھیرُن۔"
  },
  {
    "verse_id": 26,
    "translation": "تہٕ  چُھ  یِمن  حساب  ہیوٚن  سانی  ذِمہٕ۔"
  }
]