[
  {
    "verse_id": 1,
    "translation": "تمام  تعریف  چِھ  اللہ  تعالیٰ  سٕندی  خٲطرٕ  یُس  آسمانن  تہٕ  زمین  (کیٚن  تمام  وُسعتن)  ہُنٛدپٲدٕ  کرن  وول  چُھ،  فرشتن  یِم  زٕ  زٕتہٕ  تۯے  تۯے  تہٕ  ژور  ژور  پکھہٕ  وٲلۍ  چِھ،  قٲصد  بناون  وول  چُھ،  تہٕ  تخلیقس  منٛز  یوٗت  یژھان  چُھ  اضافہٕ  (تہٕ  توسیع)  چُھ  کران  روزان،  بے  شک  چُھ  اللہ  تعالیٰ  پۯتھ  چیزس  پیٚٹھ  قدرت  تھاوان۔"
  },
  {
    "verse_id": 2,
    "translation": "اللہ  تعالیٰ  یِکینٛژھاہ  انسانن  خٲطرٕ  (پننہِ)  رحمت  (کہ  خزانہٕ)  نِشہِ  مٕژراوِ  تیٚلہِ  چُھنہٕ  تَتھ  کانٛہہ  رُکاون  وول،تہٕ  یہِ  (کینٛژھا)  سُہ  رُکاوِ  تیٚلہِ  چُھنہٕ  پتہٕ  کانٛہہ  تَتھ  یلہٕ  تراون  وول،  تہٕ  سُے  چُھ  غٲلب  سیٚٹھاہ  حکمت  وول۔"
  },
  {
    "verse_id": 3,
    "translation": "اے  لوٗکو!  پانس  پیٚٹھ  کٔرِواللہ  تعالیٰ  سُنٛد  انعام  یاد،  کیا  اللہ  تعالیٰ  ہس  وَرٲے  چھا  کانٛہہ  بیاکھ  پٲدٕ  کرن  وول  یُس  تۅہیہِ  آسمانن  تہٕ  زمین  نِشہِ  رزق  دِیہِ،  تس  وَرٲے  چُھنہٕ  کانٛہہ  معبود،  تیٚلہِ  کۆر  کُن  چِھو  تۆہۍ  ڈٔلِتھ  پکان۔"
  },
  {
    "verse_id": 4,
    "translation": "تہٕ  اگر  تِم  تۅہیہِ  انکار  کرن  تیٚلہ  آو  تۅہیہِ  بۯونٛہہ  تہِ  کہیا  رسولن  انکار  کرنہٕ،  تہٕ  تمام  کامہِ  یِن  اللہ  تعالیٰ  سٕے  کُن  پھِرنہٕ۔"
  },
  {
    "verse_id": 5,
    "translation": "اے  لوٗکو!  بے  شک  چُھ  اللہ  تعالیٰ  سُنٛد  وعدٕہ  پۆز  لہٰذا  یِنہٕ  تۅہیہِ  دنیاہٕچ  زندگی  فریب  دِیہِ،  تہٕ  یِنہٕ  سُہ  دغاباز  شیطان  تۅہیہِ  اللہ  تعالیٰ  سٕندِ  (ناوٕ)  سٍتۍ  دوکھہٕ  دِیہِ۔"
  },
  {
    "verse_id": 6,
    "translation": "بے  شک  چُھ  شیطان  تُہُنٛد  دشمن  لہٰذا  تھٲوِیوٗن  تۆہۍ  تہِ  (تٔمۍ  سٕنزِ  مخالفت  چہ  شکلہِ  منٛز)  سُہ  دشمنٕے  بنٲوِتھ،  سُہ  چُھ  پننِس  دٔرِس  صرف  اَمہِ  موجوب  ناد  دِوان  زِ  تِم  گژھن  جہنمی  ین  منٛز  شٲمل  سپدٕنۍ۔"
  },
  {
    "verse_id": 7,
    "translation": "کٲفر  لُکن  خٲطرٕ  چُھ  سخت  عذاب،تہٕ  یِمَو  لُکو  ایمان  اۆن  بیٚیہِ  روٗدۍ  نیک  عملہٕ  کران  تِہِندِ  خٲطرٕ  چُھ  مغفرت  تہٕ  سیٚٹھاہ  بۆڈ  ثواب۔"
  },
  {
    "verse_id": 8,
    "translation": "ٲخٕریس  شخصس  خٲطرٕ  تٔمۍ  سٕنز  بُرٕ  عمل  شوٗبدارآسہِ  بناونہٕ  آمٕژ  تہٕ  تس  باسہِ  سۅ  (پٔزۍپٲٹھۍ)  جان  (کیا  سُہ  ہیٚکیا  صالح  مومنس  ہیوٗ  ٲسِتھ)  لہٰذا  بے  شک  یس  اللہ  تعالیٰ  یژھان  چُھ  تس  چُھ  گمراہ  کران  تہٕ  یس  یژھان  چُھ  ہدایت  چُھس  دِوان،  لہٰذا  (اے  جانِ  جہاں!)  یِمن  پیٚٹھ  مَہ  گٲلِو  حسرت  کِنۍ  تہٕ  غمس  منٛز  پَنُن  زُوٗ  بے  شک  یِکینٛژھاہ  تِم  کران  چِھ  اللہ  تعالیٰ  چُھ  تَتھ  وارٕ  پٲٹھۍ  زانن  وول۔"
  },
  {
    "verse_id": 9,
    "translation": "تہٕ  اللہ  تعالیٰ  ہٕے  چُھ  یُس  ہواہن  چُھ  سوزان  پتہٕ  چِھ  تٔم  اۆبرس  تُلِتھ  یکجا  کران  پتہٕ  چِھن  أسۍ  سُہ  (اۆبُر)  خۅشک  تہٕ  بنجر  بستی  کُن  سٲراب  کرنہٕ  خٲطرٕ  نِوان،  پتہٕ  چِھ  أسۍ  تَمہِ  سٍتۍ  تَتھ  زمینس  تَمہِ  کہ  مۅردٕ  سپدنہٕ  پتہٕ  زندگی  عطا  کران،  یِتھے  پٲٹھۍ  آسہِ  (مۅردن  ہُنٛد)  زندٕہ  گٔژِھتھ  وۅتھُن  (تہِ)۔"
  },
  {
    "verse_id": 10,
    "translation": "یُس  شخص  عزت  چُھ  یژھان  تیٚلہِ  چُھ  سورُے  عزت  اللہ  تعالیٰ  سٕندی  خٲطرٕ،  پاک  کلمات  چِھ  تٔمۍ  سٕے  کُن  کھسان  تہٕ  سُے  چُھ  نیک  عملہِ  (ہٕندۍ  درجہ)  بلند  کران،  تہٕ  یِم  لُکھ  بُرٕ  چالن  منٛزلٔگِتھ  چِھ  روزان  تِہِندِ  خٲطرٕ  چُھ  سخت  عذاب  تہٕ  تِہُنٛد  مکر  تہٕ  فریب  گژِھہ  نیست  ونابود۔"
  },
  {
    "verse_id": 11,
    "translation": "تہٕ  اللہ  تعالیٰ  نٕے  کٔرۍنَو  تۆہۍ  میٚژِ  (یعنی  غیرنامی  مادّہ)  نِشہِ  پٲدٕ  پتہٕ  اَکہِ  تولیدی  قطرٕ  نِشہِ،  پتہٕ  بنٲوِنَو  تۆہۍ  جورٕ  جورٕ،  تہٕ  کانٛہہ  مادٕہ  چھَنہٕ  گۅبِہ  کھۅر  سپدان  تہٕ  نَہ  چُھس  بچہِ  زیٚوان  مگر  تٔمۍ  سٕندِ  علمہٕ  سٍتۍ،  تہٕ  نَہ  چھے٘  کٲنسہِ  زیٖٹھ  وٲنٛسہِ  وٲلِس  شخصہ  سٕنز  وٲنٛس  ہُرراونہٕ  یِوان  تہٕ  نَہ  چھے٘  تٔمۍ  سٕنز  وٲنٛس  کم  کرنہٕ  یِوان  مگر  (یہِ  سورُے)  چُھ  لوحِ  (محفوظس)  منٛز،  بے  شک  چُھ  یہِ  اللہ  تعالیٰ  ہس  پیٚٹھ  واریاہ  سہل۔"
  },
  {
    "verse_id": 12,
    "translation": "تہٕ  زٕ  سمندر  (یا  دریاو)  ہیٚکن  نہٕ  برابر  ٲسِتھ،  یہِ  (اَکھ)  چُھ  میوٗٹھ،  تریش  ہۆمراون  وول،  اَمِیُک  چۆن  چُھ  خۅش  کروُن  تہٕ  یہِ  (بیاکھ)  چُھ  ژۅش،  سخت  ٹیۆٹھ،  تہٕ  تۆہۍ  چِھو  پۯتھ  اَکہِ  نِشہِ  تازٕہ  ماز  کھیٚوان،  بیٚیہِ  چِھو  زیور  (یِمن  منٛز  مۅختہٕ،  مرجان  بیترِ  سورُے  شٲمل  چُھ)  کڑان،  یِم  تۆہۍ  لاگان  چِھووکھ  تہٕ  ژٕچُھکھ  اَتھ  منٛز  ناوٕ  (تہٕ  جہازٕ)  وُچھان  یِم  (آبس)  پھاسوِتھ  چِھ  پکان  تاکہ  تۆہۍ  ہیٚکِو  (سمندری  تجارت  چو  وَتو  کِنۍ)  تٔمۍ  سُنٛد  فضل  ژھٲنڈِتھ  تہٕ  تاکہ  تۆہۍ  سپدِو  شکرگزار۔"
  },
  {
    "verse_id": 13,
    "translation": "سُہ  چُھ  رٲژ  کران  دۅہس  منٛز  دٲخل  تہٕ  دۅہ  چُھ  کران  رٲژ  منٛزدٲخل  تہٕ  تٔمۍ  چُھ  آفتاب  تہٕ  زون  (أکِس  نظامس  تحت)  مُسخّرکٔرِتھ  تھوومُت،  پۯتھ  کانٛہہ  چُھ  أکِس  مقرر  وقتس  مطٲبق  حرکت  کران۔  یۅہے  اللہ  تعالیٰ  چُھ  تُہُنٛد  ربّ  أمۍ  سٕنزٕے  چھے٘  سٲرٕے  بادشاہت،  تہٕ  أمِس  وَرٲے  یِم  پۅتٕلۍ  تۆہۍ  پوٗزان  چِھوتِم  چِھنہٕ  کٔھزٕر  آنچہِ  ہٕندِ  زٲوِلہِ  دیٚلٕکۍ  (تہِ)  مٲلک۔"
  },
  {
    "verse_id": 14,
    "translation": "(اے  مشرکو!)  ہرگاہ  تۆہۍ  تِمن  آلو  کٔرِو  تیٚلہِ  (چھ  تِم  پۅتٕلۍ)  ہیٚکن  نہٕ  تِم  تُہُند  آلو  بوٗزِتھ  تہٕ  اگر  (فرض  کرو)  تِم  بوزن  تیٚلہِ  تہِ  ہیٚکنو  نہٕ  تۅہیہِ  جواب  دِتھ،  تہٕ  قیامت  کہ  دۅہ  کرن  تِم  تُہٕندِس  شرکس  بالکل  انکار،  تہٕ  تۅہیہِ  کریو  نہٕ  باخبر  خدایس  ہیوٗ  کانٛہہ  خبردار۔"
  },
  {
    "verse_id": 15,
    "translation": "اے  لوٗکو!  تۆہۍ  سٲری  چِھو  اللہ  تعالیٰ  سٕندۍ  محتاج  تہٕ  اللہ  تعالیٰ  ہٕے  چُھ  بے  نیاز،  حمدوثناہُک  حقدار۔"
  },
  {
    "verse_id": 16,
    "translation": "اگر  سُہ  یژھہ  تۅہیہِ  کریو  نابود  تہٕ  نۆو  مخلوق  اَنہِ  (بارسس)۔"
  },
  {
    "verse_id": 17,
    "translation": "تہٕ  یہِ  چُھنہٕ  اللہ  تعالیٰ  ہس  پیٚٹھ  مشکل  کینہہ۔"
  },
  {
    "verse_id": 18,
    "translation": "تہٕ  کانٛہہ  بورتُلن  وول  ہیٚکہِ  نہٕ  دۆیِمہِ  سُند  (گناہُک)  بارتُلِتھ،  تہٕ  کانٛہہ  بارس  تل  دٔبِتھ  (شخص)  کرِ  (دۆیِمِس)  پَنُن  بارلۆژراونہٕ  خٲطرٕ  آلو  مگر  تٔمۍ  سٕندِ  دٔسۍ  ہیٚکہِ  نہٕ  کانٛہہ  تہِ  بور  تُلنہٕ  یِتھ  خواہ  قریبی  رشتہٕ  دارٕے  کونہٕ  آسہِ،  (اے  ٹاٹھہِ!)  تۆہۍ  چِھووکھ  تِمَے  لُکھ  کھوژناوان  یِم  پننِس  ربّس  وُچھنہٕ  وَرٲے  کھوژان  چِھ  تہٕ  نماز  چِھ  قٲیِم  کران،  تہٕ  یُس  کانٛہہ  پٲکیزگی  حٲصل  چُھ  کران  سُہ  چُھ  پننی  فٲیدٕہ  خٲطرٕ  پاک  سپدان،  تہٕ  اللہ  تعالیٰ  سٕے  کُن  چُھ  پۆت  پھیٖرِتھ  گژُھن۔"
  },
  {
    "verse_id": 19,
    "translation": "تہٕ  اۆن  تہٕ  گاشدار  ہیٚکن  نہٕ  برابر  ٲسِتھ۔"
  },
  {
    "verse_id": 20,
    "translation": "تہٕ  نَہ  ہیٚکن  اَنہِ  گٹہٕ  تہٕ  نوٗر  (برابر  ٲسِتھ)۔  "
  },
  {
    "verse_id": 21,
    "translation": "تہٕ  نَہ  شِہُل  تہٕ  تاپھ۔"
  },
  {
    "verse_id": 22,
    "translation": "تہٕ  نَہ  ہیٚکن  زندٕہ  لُکھ  تہٕ  مۅردٕ  برابر  ٲسِتھ،  بے  شک  یس  اللہ  تعالیٰ  یژھان  چُھ  تس  چُھ  بوزناوان،  تہٕ  تُہٕندِ  ذمہِ  چِھنہٕ  تِم  بوناوٕنۍ  یِم  قبرن  منٛز  (دفن  کرنہٕ  آمتیٚن  مۅردن  ہٕندۍ  پٲٹھۍ)  چِھ  (یعنی  تۆہۍ  چِھو  نہٕ  کٲفرن  پنٕنۍ  کتھ  قبول  کرناونٕکۍ  ذمہٕ  دار  کینہہ)۔ ﴿یتھ  جایہِ  چُھ   مَن  فی  القبور  ﴿قبرن  منٛز  دفن  کرنہآمتۍ  مۅردٕ﴾  مُراد  کٲفر۔  تفسیر  کیٚو  امامو  چُھ  صحابہ  تہٕ  تابعین  رضی  اللہ  تعالیٰ  عنہُ  نِشہ  یوٚہے  معنی  بیان  کوٚرمُت۔ حوالہٕ  موجوب وُچھو،تفسیرالبغوی ﴿569،3﴾، زادالمسیر لابن  الجوزی ﴿484،7﴾، تفسیرالقرطبی ﴿340،14﴾، تفسیرالخازن ﴿494،3﴾، تفسیرابنِ کثیر ﴿553،3﴾، تفسیر اللباب  لابی  حفص  الحنبلی  ﴿200،199،15﴾، الدر المنثور السیوطی ﴿18،7﴾  تہٕ  فتح  القدیر للشوکانی﴿346،4﴾"
  },
  {
    "verse_id": 23,
    "translation": "تۆہۍ  چِھو  فقط  ڈر  بوزناون  وٲلۍ۔"
  },
  {
    "verse_id": 24,
    "translation": "بے  شک  چِھو  اَسہِ  تۆہۍ  حق  سان  تہٕ  ہدایت  سان،  خۅش  خبر  بوزناون  وٲلۍ  تہٕ  (ٲخرتُک)  ڈر  بوزناون  وٲلۍ  بنٲوِتھ  سوٗزِمٕتۍ۔  تہٕ  کانٛہہ  اُمت  چھَنہٕ  تِژھ  مگر  تَتھ  منٛز  چُھ  کانٛہہ  (نَتہٕ  کانٛہہ)  کھوژناون  وول  (ضرور)  اوسمُت۔"
  },
  {
    "verse_id": 25,
    "translation": "تہٕ  اگر  یِم  لُکھ  تۅہیہِ  انکار  کرن  تیٚلہِ  چُھ  بے  شک  تِمَو  لُکو  (تہِ)  انکار  کۆرمُت  یِم  یِمن  برونٛہہ  ٲسۍ،  تِمن  نِشہِ  (تہِ)  ٲسۍ  تِہِندۍ  رسول  ٹاکارٕہ  نشٲنِیہِ  تہٕ  صحیفہ  تہٕ  روشن  کرن  واجِنۍ  کتاب  ہیٚتھ  آمٕتۍ۔"
  },
  {
    "verse_id": 26,
    "translation": "پتہٕ  رٔٹۍ  مے٘  تِم  کٲفر  (عذابس  منٛز)  پتہٕ  کِیُتھ  (عبرت  ناک)  سپُدثٲبت  مے٘  انکار  (کرُن)۔  "
  },
  {
    "verse_id": 27,
    "translation": "کیا  تۅہیہِ  وُچُھو  نا  زِ  اللہ  تعالیٰ  ہن  وول  آسمانہٕ  آب،  پتہٕ  کٔڑۍ  اَسہِ  تَمہِ  سٍتۍ  میٚوٕہ  یہِندۍ  رنگ  بیۆن  بیۆن  چِھ،  تہٕ  (یِتھے  پٲٹھۍ)  چِھ  پہاڑن  منٛز  تہِ  سفید  تہٕ  وۅزٕلۍدَرٕہ  تِہِندۍ  رنگ  تہِ  چِھ  مختلف  تہٕ  سیٚٹھاہ  سیاہ  (دَرٕہ)  تہِ  چِھ۔"
  },
  {
    "verse_id": 28,
    "translation": "تہٕ  انسانن  تہٕ  جانورن  تہٕ  چارواین  منٛز  تہِ  چِھ  یِتھے  پٲٹھۍ  مختلف  رنگ،  بس  اللہ  تعالیٰ  سٕندیٚو  بندو  منٛزٕ  چِھ  تس  تِمَے  کھوژان  یِم  (یِمن  حقیقتن  ہُنٛد  بصیرت  سان)  علم  تھاون  وٲلۍ  چِھ،  یقینا  چُھ  اللہ  تعالیٰ  غٲلب  بۆڈ  بخشن  وول۔"
  },
  {
    "verse_id": 29,
    "translation": "بے  شک  یِم  لُکھ  اللہ  تعالیٰ  سٕنزِ  کتابِہ  ہٕنز  تلاوت  چِھ  کران  تہٕ  نماز  چِھ  قٲیم  تھاوان  تہِ  یِکینٛژھاہ  اَسہِ  تِمن  عطا  چُھ  کۆرمُت  تَمہِ  منٛزٕ  چِھ  خرچ  کران،  کٔھٹِتھ  تہِ  تہٕ  نَنہِ  وانہٕ  تہِ،  تہٕ  تِتھہِ  (ٲخرتس  منٛزبکار  یِنہٕ  والہِ)  تجارتٕکۍ  حقدار  چِھ  یَتھ  نہٕ  زانٛہہ  خسارٕہ  یِیہِ۔"
  },
  {
    "verse_id": 30,
    "translation": "تاکہ  اللہ  تعالیٰ  کرِ  تِہُنٛد  اجر  تِمن  پوٗرٕ  پوٗرٕ  عطا  تہٕ  تِمن  نوازِ  پننہِ  فضل  سٍتۍ  مزید،  بے  شک  چُھ  اللہ  تعالیٰ  بۆڈ  بخشن  وول،  سیٚٹھہٕے  شکر  قبول  کرن  وول۔"
  },
  {
    "verse_id": 31,
    "translation": "تہٕ  یۅسہٕ  کتاب  (قرآن)  اَسہِ  تۅہیہِ  کُن  وحی  چھے٘  کٔرمٕژ،  سۅے  چھے٘  حق  بیٚیہِ  چھے٘  پانس  برونٹھِمیٚن  کتابن  ہٕنز  تصدیق  کرن  واجِنۍ،  بے  شک  چُھ  اللہ  تعالیٰ  پننیٚن  بندن  پیٚٹھ  پوٗرٕ  پٲٹھۍ  باخبر  وارٕ  پٲٹھۍ  وُچھن  وول۔"
  },
  {
    "verse_id": 32,
    "translation": "پتہٕ  بنٲوۍ  اَسہِ  اَمہِ  کتابِہ  ہٕنٛدۍ  (یعنی  قرآنٕکۍ)  وٲرث  تِتِھۍ  لُکھ  یِم  آسہِ  پننیٚو  بندو  منٛزٕ  ژٲرۍ  (یعنی  اُمّتِ  محمدیہ)،  وۅنۍ  چِھ  یِمَو  منٛزٕ  پننِس  جانس  پیٚٹھ  ظلم  کرن  وٲلۍ  تہِ،  تہٕ  یِمَو  منٛزٕ  چِھ  متوسط  درجس  منٛزروزن  وٲلۍ  تہِ،  تہٕ  یِمَو  منٛزٕ  چِھ  اللہ  تعالیٰ  سٕندِ  حکمہٕ  نیکی  ین  منٛز  برونٛہہ  گژھن  وٲلۍ  تہِ،  یۅہے  (یمہِ  کتابِہ  ہُنٛد  یعنی  قرآنُک  وٲرث  آسنُے)  چُھ  بۆڈ  فضل۔"
  },
  {
    "verse_id": 33,
    "translation": "(ہمیشہ  قیام  کرنہٕ  خٲطرٕ)  چِھ  ہمیشہ  روزن  وٲلۍجنت  یِمن  منٛز  تِم  دٲخل  سپدن،  تِمن  منٛز  یِن  تِم  سۅنہٕ  سٕندیٚو  تہٕ  مۅختہٕ  کیو  کریٚو  سٍتۍ  پٲراونہٕ  تہٕ  تَتہِ  آسہِ  تِہُنٛدپۅشاک  ریشمہِ  ہُنٛد۔  "
  },
  {
    "verse_id": 34,
    "translation": "تہٕ  تِم  ونن  اللہ  تعالیٰ  سُنٛد  حمدتہٕ  شکر  چُھ  ییٚمۍ  اَسہِ  نِشہِ  سورُے  غم  کۆر  دوٗر،  بے  شک  چُھ  سون  ربّ  بۆڈ  بخشن  وول،  بۆڈ  شکر  قبول  کرن  وول۔"
  },
  {
    "verse_id": 35,
    "translation": "ییٚمۍأسۍ  پننہِ  فضل  سٍتۍ  دٲیمی  قیام  کیٚن  گرَن  منٛزواتنٲوِمٕتۍ  چِھ،  یَتھ  منٛز  نَہ  اَسہِ  کانٛہہ  سختی  واتہِ  تہٕ  نَہ  واتہِ  تَتھ  منٛزاَسہِ  کانٛہہ  تھکاوٹ۔"
  },
  {
    "verse_id": 36,
    "translation": "تہٕ  یِمَو  لُکوکفر  کۆر  تِہِندِ  خٲطرٕ  چُھ  جہنمُک  نار،  نَہ  یِیہِ  تِمن  پیٚٹھ  (موتُک)  فٲصلہٕ  کرنہٕ  زِ  تِم  مرہن  تہٕ  نَہ  یِیہِ  تِمن  عذاب  منٛزٕ  کینہہ  کم  کرنہٕ،  یِتھے  پٲٹھۍ  چِھ  أسۍ  پۯتھ  نافرمانس  بدلہٕ  دِوان۔"
  },
  {
    "verse_id": 37,
    "translation": "تہٕ  تِم  دِن  تَتھ  جہنمس  منٛزکریکہٕ  زِ  اے  سانہِ  ربّہ!اَسہِ  کڑ  (ییٚتہِ)،  (وۅنۍ)  کرو  أسۍ  نیک  عمل  تِمَو  (عملو)  نِشہِ  مختلف  یِمہٕ  أسۍ  (گۅڈٕ)  کران  ٲسۍ۔  (ارشاد  سپدِ)  کیا  اَسہِ  ٲسٕو  نا  تۅہیہِ  تیٖژاہ  وٲنٛس  دِژمٕژ  زِ  تَتھ  منٛز  یُس  شخص  نصیحت  رَٹٕنۍ  یژِھہ  ہے،  سُہ  ہیٚکہِ  ہے  سوٗنچِتھ  تہٕ  (پیٹھہٕ)  اوس  تۅہیہِ  نِشہِ  کھوژناون  وول  تہِ  آمُت،لہٰذا  وُچِھووۅنۍ  (عذابُک)  مزٕہ  لہٰذا  آسہِ  نہٕ  ظٲلمن  خٲطرٕ  کانٛہہ  مددگار۔"
  },
  {
    "verse_id": 38,
    "translation": "بے  شک  چُھ  اللہ  تعالیٰ  آسمانن  ہٕندۍ  تہٕ  زمینٕکۍ  غیب  زانن  وول،  پٔزۍپٲٹھۍ  چُھ  سُہ  سیٖنن  ہٕنزو  (کٔھٹِتھ  تھاونہٕ  آمژو)  کتھو  نِشہِ  وارٕ  پٲٹھۍ  باخبر۔"
  },
  {
    "verse_id": 39,
    "translation": "سُے  چُھ  ییٚمۍ  تۆہۍ  زمینس  منٛز  (بروٗنٹھِمیٚن  قومن  ہٕندۍ)  جانشین  بنٲوِنو  وۅنۍ  ییٚمۍ  کفر  کۆرتیٚلہِ  آسہِ  تٔمۍ  سٕندِ  کفرُک  وبال  تٔسۍ  پیٚٹھ،  تہٕ  کٲفرن  ہٕندِس  حقس  منٛز  چُھنہٕ  تِہُنٛد  کفر  تِہِنزِ  ربّ  سٕنزِ  بارگاہِ  منٛز  ناراضگی  وَرٲے  بیٚیہِ  کِہِنۍ  ہُرراوان،  تہٕ  کٲفرن  ہٕندِس  حقس  منٛز  چُھنہٕ  تِہُنٛد  کفرنقصان  وَرٲے  کُنہِ  (تہِ)  چیزس  منٛز  اضافہٕ  کران۔"
  },
  {
    "verse_id": 40,
    "translation": "فرمٲوِو،  کیا  تۅہیہِ  چِھوا  پنٕنۍ  شریک  وُچِھ  مٕتۍ  یِمن  تۆہۍ  اللہ  تعالیٰ  ہس  وَرٲے  پوٗزا  چِھو  کران،  مے٘  ہٲوِتو  زِتِمَوکیا  چیز  چُھ  زمین  نِشہِ  پٲدٕ  کۆرمُت  کِنہٕ  آسمانن  (ہٕندِس  تخلیقس)  منٛزچھے٘  تِہٕنز  کانٛہہ  شراکت  کِنہٕ  اَسہِ  چھے٘  تِمن  کانٛہہ  کتاب  عطا  کٔرِتھ  تھٲومٕژ  زِ  تِم  چِھ  تَمہِ  چہ  دلیلہِ  پیٚٹھ  قٲیِم؟  (کِہِنۍ  تہِ  نہٕ)  بلکہ  چِھنہٕ  ظٲلم  لُکھ  اَکھ  أکِس  سٍتۍ  فریب  وَرٲے  کٕہٕنۍ  وعدٕہ  کران۔"
  },
  {
    "verse_id": 41,
    "translation": "بے  شک  چُھ  اللہ  تعالیٰ  آسمانن  تہٕ  زمینس  (پننہِ  قدرت  کہ  نظام  سٍتۍ)  اَمہِ  کتھہِ  نِشہِ  رُکٲوِتھ  زِ  تِم  ہیٚکن  (پننیوپننیو  جایَو  تہٕ  وَتو  نِشہِ)  ڈٔلِتھ  تہٕ  ہرگاہ  تِم  دۅنوے  ڈلنہِ  لگن  تیٚلہِ  ہیٚکہِ  نہٕ  اَمہِ  پتہٕ  کانٛہہ  تہِ  تِمن  دۅشوٕنۍ  رُکٲوِتھ،  بے  شک  چُھ  سُہ  بۆڈ  بُردبار،  بۆڈ  بخشن  وول۔"
  },
  {
    "verse_id": 42,
    "translation": "تہٕ  یِم  لُکھ  ٲسۍ  اللہ  تعالیٰ  ہس  سٍتۍ  بڑٕپۅختہٕ  قسم  کھیٚوان  زِ  ہرگاہ  یِمن  نِشہِ  کانٛہہ  کھوژناون  وول  یِیہِ  تیٚلہِ  آسن  یِم  پۯتھ  اَکہِ  اُمّت  کھوتہٕ  کٔھسِتھ  سیزِ  وَتہِ  پیٚٹھ،  پتہٕ  ییٚلہِ  یِمن  نِشہِ  کھوژناون  وٲلۍ  (نبی  آخرالزمان  صلی  اللہ  علیہ  وسلمو)  تشریف  اۆن  پتہٕ  سپُد  اَمہِ  سٍتۍ  یہِندِس  حقہٕ  نِشہِ  بے  زار  سپدنس  منٛز  اِضافے  یوت۔"
  },
  {
    "verse_id": 43,
    "translation": "(تِمَو)  لوگکھ  زمینس  منٛز  پَنُن  پان  سارِوٕے  کھوتہٕ  بۆڈ  سمجھُن  تہٕ  بُرٕ  چالہٕ  (لٔگۍ)  گِندنہِ،  تہٕ  بُرٕ  چالہٕ  چھے٘  تٔمۍ  سٕے  چال  گِندن  وٲلۍ  سٕے  نٲلۍ  گژھان،  لہٰذا  چِھنہٕ  یِم  بروٗنٛٹھۍ  میٚن  لُکن  ہٕنٛزِ  (عذاب  چہ)  رٔوِشہِ  وَرٲے  (بیٚیہِ  کُنہِ  چیزس)  پۯاران۔  لہٰذا  لٔبو  نہٕ  تۆہۍ  اللہ  تعالیٰ  سٕندِس  سُنّتس  منٛز  ہرگز  کانٛہہ  تبدیلی  تہٕ  نَہ  لٔبِو  اللہ  تعالیٰ  سٕندِس  سُنّتس  منٛز  ہرگز  کانٛہہ  پھیرٕ۔"
  },
  {
    "verse_id": 44,
    "translation": "کیا  یِم  لُکھ  چِھنا  زمینس  منٛز  پکان  پھیران  تاکہ  وُچھہن  زِ  تِمن  لُکن  ہُنٛد  انجام  کِیُتھ  سپُد  یِم  یِمن  برونٛہہ  ٲسۍ  ییٚلہِ  زن  تِم  یہِندِ  کھوتہٕ  زیادٕہ  زورآور  ٲسۍ،  تہٕ  اللہ  تعالیٰ  چُھنہٕ  تِیُتھ  زِ  آسمانن  منٛز  کیا  ہیٚکہِ  کانٛہہ  تہِ  چیز  تس  عٲجز  کٔرِتھ  تہٕ  نَہ  چُھ  زمین  سٕے  منٛز  (تِیُتھ  کانٛہہ  چیز)،  بے  شک  چُھ  سُہ  سیٚٹھاہ  علمہٕ  وول  سیٚٹھاہ  قدرت  وول۔"
  },
  {
    "verse_id": 45,
    "translation": "تہٕ  ہرگاہ  اللہ  تعالیٰ  لُکن  لاگہِ  تِمن  (بد)  عملن  ہٕندِ  بدلہٕ  یِم  تِمَو  کمٲوِتھ  چِھ  تھٲوِمژٕ  (عذاب  کِس)  گرفتس  منٛزرَٹُن  تیٚلہِ  تۯاوِ  نہٕ  سُہ  یَتھ  زمین  کِس  پشتس  پیٚٹھ  کٲنسہِ  تہِ  پکن  وٲلِس  یَلہٕ،  البتہ  چُھ  سُہ  یِمن  مقرر  وقتس  تام  مہلت  دِوان۔  پتہٕ  ییٚلہِ  تِہُنٛد  مقرر  وقت  واتہِ  تیٚلہِ  چُھ  بے  شک  اللہ  تعالیٰ  پننیٚن  بندن  وارٕ  پٲٹھۍ  وُچھن  وول۔"
  }
]