[
  {
    "verse_id": 1,
    "translation": "لُکن  خٲطرٕ  چُھ  تِہِندِ  حسابُک  وقت  نزدیک  ووتمُت  مگر  تِم  چِھ  غفلتس  منٛز  (پیٚتھ  اطاعت  نِشہِ)  بُتھ  پھِرِتھ۔"
  },
  {
    "verse_id": 2,
    "translation": "تِمن  نِشہِ  ییٚلہِ  تِہِندِس  ربّ  سٕندِ  طرفہٕ  کانٛہہ  نٔو  نصیحت  چھے٘  یِوان  تیٚلہِ  چِھ  تِم  تتھ  تِتھہِ  پٲٹھۍ  (لاپروٲہی  سان)  بوزان  زنتہٕ  تِم  گندان  آسان  چِھ۔"
  },
  {
    "verse_id": 3,
    "translation": "تِہِندۍ  دل  چِھ  غٲفل  سپٕدۍ  متۍ،  تہٕ  (یِم) ظٲلم  لکھ  چِھ  (تۅہیہِ  خلاف)  لۅتہِ  لۅتہِ  کنہٕ  شیٚچھہِ  کران  زِ  یہِ  چُھ  محض  تۅہی  ہیوٗ  اَکھ  بشر،  کیا  تۆہۍ  چِھوٕاَمہِ  پتہ  ٕ (تہِ  أمۍ  سٕندِس)  جٲدِس  نِشہِ  گژھان  ییٚلہِ  زن  تۆہۍ  وُچھان  چِھو۔"
  },
  {
    "verse_id": 4,
    "translation": "(نبی  معظم  صلی  اللہ  علیہ  وسلمو)  فرمووُکھ  زِ  میون  ربّ  چُھ  آسمانس  تہٕ  زمینس  منٛز  وَننہٕ  یِنہٕ  واجِنۍ  (پۯتھ  کانٛہہ)  کتھ  زانان  تہٕ  سُہ  چُھ  وارٕ  پٲٹھۍ  بوزن  وول  وارٕ  پٲٹھۍ  زانن  وول۔"
  },
  {
    "verse_id": 5,
    "translation": "بلکہ  وۆنکھ  (ظٲلِمو  اَتھ  حدس  تام)  زِ  یہِ  (قرآن)  چُھ  پریشان  خواب  (یعنی  خوابن  منٛز  وُچھنہٕ  آمژٕ  کتھہٕ)  بلکہ  چُھ  یہِ  أمۍ  (رسول  صلی  اللہ  علیہ  وسلمن  پانے)  بنوومُت  بلکہ  (یہِ  زِ)  سُہ  چُھ  شٲعر  (ہرگاہ  یہِ  پٔزۍیور  چُھ)  تیٚلہِ  أنِن  یہ  (تہِ)  اَسہِ  نِش  کانٛہہ  نشٲنی  یِتھہٕ  پٲٹھۍ  زن  بروٗٹھِم  (رسول  نشٲنیو  سان)  سوزنہٕ  ٲسۍ  آمٕتۍ۔"
  },
  {
    "verse_id": 6,
    "translation": "یمن  برونٛہہ  یۅسہٕ  تہِ  بستی  اَسہِ  ہلاک  کٔر  تَمہِ  اوس  نہٕ (یِمنٕے  نشٲنین  پیٚٹھ) ایمان  اۆنمُت  پتہٕ  کیا  یِم  اَننہٕ  ایمان۔"
  },
  {
    "verse_id": 7,
    "translation": "تہٕ  (اے  حبیبِ  مکرّم!)  اَسہِ  ٲسۍ  تۅہیہِ  برونٛہہ  (تہِ)  مردٕے  سوٗزِمٕتۍ  (رسول  بنٲوِتھ)  أسۍ  ٲسۍ  تِمن  کُن  وحی  سوزان  (لوٗکو!)  تۆہۍ  ٲسِو  زانن  والیٚن  پٕۯژھان  ہرگاہ  تۆہۍ  (پانہٕ)  ٲسِونہٕ  زانان۔"
  },
  {
    "verse_id": 8,
    "translation": "تہٕ  اَسہِ  ٲسۍ  نہٕ  تِم  (انبیائ)  تِتھۍ  جسمہٕ  وٲلۍ  بنٲوۍ  مٕتۍزِ  تِم  آسہن  نہٕ  کھیٚن  کھیٚوان  تہٕ  نَہ  ٲسۍ  تِم  (دنیاہس  منٛز  ظٲہری  زندگی  رٔنگۍ)  ہمیشہ  روزن  وٲلۍ۔"
  },
  {
    "verse_id": 9,
    "translation": "پتہٕ  ہوو  اَسہِ  تِمن  پَنُن  وعدٕہ  پۆزکٔرِتھ  پتہٕ  دِیُت  اَسہِ  تِمن  بیٚیہِ  یس  یۆژھ  (تس)  نجات  تہٕ  اَسہِ  کٔرۍحدٕ  نِشہِ  نیرن  وٲلۍہلاک۔"
  },
  {
    "verse_id": 10,
    "translation": "بے  شک  چھے٘  اَسہِ  تۅہیہِ  کُن  تِژھ  کتاب  نٲزل  کٔرمٕژ  یَتھ  منٛز  تُہٕنٛز  نصیحت  چِھ  (یعنی  تُہنٛدِ  خٲطرٕ  نصیحتُک  سامانہٕ  چُھ)،کیا  تۅہیہِ  چھَو  نا  عقل۔"
  },
  {
    "verse_id": 11,
    "translation": "تہٕ  اَسہِ  کٲژاوَے  بستی  کرِ  تباہ  تہٕ  برباد  یِمہٕ  ظٲلم  آسہٕ  تہٕ  تِمن  پتہٕ  کٔرۍ  اَسہِ  باقی  قو  م  پٲدٕ۔"
  },
  {
    "verse_id": 12,
    "translation": "پتہٕ  ییٚلہِ  تِمَو  سون  عذاب  (یعنی  سانہِ  عذابُک  یُن)  ژِیوٗن  پتہٕ  لٔگۍ  تم  تیٖزی  سان  تَتہِ  ژلنہِ۔"
  },
  {
    "verse_id": 13,
    "translation": "(تِمن  آو  وننہٕ،)  تۆہۍ  مَہ  ژٔلِو  جلدی  تہٕ  تتھۍ  جایہِ  یِیِو  پۆت  پھیٖرِتھ  یَتھ  منٛز  تۅہیہِ  آسٲیشہِ  آسَو  دِنہٕ  آمژٕ  تہٕ  پننیٚن  (عٲش  و  عشرت  چن)  روزن  جاین  کُن  (پھیٖرِو  پۆت)  بنان  چُھ  تۅہیہِ  یِیہِ  پٕۯژھ  گٲر  کرنہٕ۔"
  },
  {
    "verse_id": 14,
    "translation": "تِم  لگۍ  وننہ،ہاے  سٲنۍ  بدقسمتی!بے  شک  ٲسۍ  أسۍ  ظٲلم۔"
  },
  {
    "verse_id": 15,
    "translation": "لہٰذا  روٗد  ہمیشہ  تِہُنٛد  یۅہے  فریادیۆت  تام  زن  اَسہِ  تِم  لونہِ  مَتہِ  فصلکۍ  (تہٕ)  ژھیٚتہٕ  گٔمتہِ  نار  (ڈھیرٕ)  کۍپٲٹھۍ  بنٲوۍ۔"
  },
  {
    "verse_id": 16,
    "translation": "تہٕ  اَسہِ  چُھنہٕ  آسمان  تہٕ  زمین  تہٕ  یِکینژھاہ  یِمن  منٛزباگ  چُھ  گِندن  تماشہِ  رٔنگۍ  (بے  کار)  بنوومُت  کینہہ۔"
  },
  {
    "verse_id": 17,
    "translation": "ہرگاہ  اَسہِ  کانٛہہ  گِندن  تماشہِ  (مشغلہٕ)  بناوُن  آسہِ  ہے  تیٚلہِ  بناوہوسُہ  پننی  طرفہٕ  ہرگاہ  أسۍ  (یہِ)  کرن  وٲلۍ  آسہو۔"
  },
  {
    "verse_id": 18,
    "translation": "بلکہ  چِھ  أسۍ  حق  سٍتۍ  بٲطلس  پیٚٹھ  پوٗرٕ  طاقتہٕ  سان  دَب  والان  پتہٕ  چُھ  حق  تَتھ  لتہٕ  مۆنٛڈ  کران  پتہٕ  چُھ  سُہ  (بٲطل)  ہلاک  گژھان،  تہٕ  تُہٕندِ  خٲطرٕ  چھے٘  تِمَو  کتھو  کِنۍ  تبٲہی  یِمہٕ  تۆہۍ  ونان  چِھو۔"
  },
  {
    "verse_id": 19,
    "translation": "تہٕ  یُس  کانٛہہ  آسمانن  تہٕ  زمینس  منٛز  چُھ  (سُہ)  چُھ  تٔمۍ  سُندُے  (بندٕہ  تہٕ  ملکیت)،  تہٕ  یِم  (فرشتہٕ)  تٔمۍ  سٕندِس  قُربتس  منٛز  (روزان)  چِھ  تِم  نَہ  چِھ  تٔمۍ  سٕندِ  عبادت  نِشہِ  تکبر  کران  تہٕ  نَہ  چھ  تمِ  (تٔمۍ  سٕنزاطاعت  کران  کران)  تھکان۔"
  },
  {
    "verse_id": 20,
    "translation": "تِم  چِھ  راتس  دۅہس  (تٔمۍ  سٕنز)  تسبیح  کران  روزان  تہٕ  رَژھ  تہِ  چِھنہٕ  ٹٔھہراو  کران۔"
  },
  {
    "verse_id": 21,
    "translation": "کیا  یِمَو  (کٲفرو)  چھا  زمین  (کیو  چیزو)  منٛزٕ  تِتھۍ  معبود  بنٲوِمٕتۍ  یِم  (مۅردن)  زندٕہ  کٔرِتھ  ہیٚکن؟"
  },
  {
    "verse_id": 22,
    "translation": "اگر  یِمن  دۅشوٕنۍ  (زمینس  تہٕ  آسمانس)  منٛز  اللہ  تعالیٰ  ہس  وَرٲے  بیٚیہِ  (تہِ)  معبود  آسہن  تیٚلہِ  گژھہن  یِم  دۅشوَے  تباہ  لہٰذا  اللہ  تعالیٰ  یُس  عرشُک  مٲلک  چُھ  چُھ  تِمَو (کتھو) نِشہِ  پاک  یِمہٕ  یِم (مشرک)  ونان  چِھ۔"
  },
  {
    "verse_id": 23,
    "translation": "تس  ہیٚکو  نہٕ  تَمِچ  پٕۯژھ  گٲر  کٔرِتھ  یِکینٛژھاہ  تہِ  سُہ  کران  چُھ،تہٕ  یِمن  یِیہِ (پرتھ  کامہِ  ہٕنز) پۯژھ  گٲر  کرنہٕ۔"
  },
  {
    "verse_id": 24,
    "translation": "کیا  یِمَو  (کٲفرو)  چھاسُہ  ترٲوِتھ  باقی  معبود  بنٲوِمٕتۍ؟  فرمٲوِیوٗکھ،پَنُن  ثبوت  أنِو  یہِ  (قرآن)  چُھ  تِمن  لُکن  ہٕنز  ذکر  یِم  مے٘  سٍتۍ  چِھ  بیٚیہِ  چُھ  تِہٕنزذکر  (تہِ)  یِم  مے٘  برونٛہہ  ٲسۍ،  بلکہ  چِھنہٕ  یِمَو  منٛزٕ  اکثر  لُکھ  حقس  زانان  اَمہِ  موجوٗب  چِھ  تِم  اَمہِ  نِشہِ  بُتھ  پھِرِتھ۔"
  },
  {
    "verse_id": 25,
    "translation": "تہٕ  اَسہِ  سوٗز  نہٕ  تۅہیہِ  برونٛہہ  کانٛہہ  رسول  مگر  أسۍ  روٗدۍ  تس  کُن  یٔہے  وحی  کران  زِ  مے٘  وَرٲے  چُھنہٕ  کانٛہہ  معبود  لہٰذا  ٲسِو  تۆہۍمیٲنی  (یٲژ)  عبادت  کران۔"
  },
  {
    "verse_id": 26,
    "translation": "یِم  لُکھ  چِھ  ونان  زِ  (خداے)  رحمانن  چِھ  (فرشتہٕ  پنٕنۍ)  اولاد  بنٲوۍمٕتۍ  سُہ  چُھ  پاک،  بلکہ  (یِمن  فرشتن  یِم  تٔمۍ  سٕندۍ  اولاد  چِھ  سمجھان)  تِم  چِھ  (اللہ  تعالیٰ  سٕندۍ)  معزز  بندٕہ۔"
  },
  {
    "verse_id": 27,
    "translation": "تِم  چِھنہٕ  کُنہِ  کتھہِ  (ہٕندِس  کرنس)  منٛز  تس  برونٛہہ  نیران  تہٕ  تِم  چِھ  تٔمۍ  سٕندی  حکمُک  تعمیل  کران  روزان۔"
  },
  {
    "verse_id": 28,
    "translation": "سُہ  (اللہ  تعالیٰ)  چُھ  تِمن  چیزن  زانان  یِم  تِمن  برونٛہہ  کنہِ  چِھ  تہٕ  یِم  تِمن  پٔتۍ  کِنۍ  چِھ  تہٕ  تِم  چِھنہ  (تٔمۍ  سٕنزِ  بارگاہِ  منٛز)  سفٲرش  تہِ  کران  البتہ  چِھ  تس  خٲطرٕ  (کران)  یس  سُہ  خۅش  آسہِ  گۆمُت  تہٕ  تِم  چِھ  تٔمۍ  سٕندِس  ہٲبتس  تہٕ  جلالس  کھوژان  روزان۔"
  },
  {
    "verse_id": 29,
    "translation": "تہٕ  تِمَو  منٛزٕ  کُس  چُھ  یُس  وَنہِ  زِ  بہٕ  چُھس  تس  (اللہ  تعالیٰ  ہس)  وَرٲے  معبود  تیٚلہِ  دِمَو  أسۍ  تٔسۍ  جہنمُک  سزا،  یِتھے  پٲٹھۍ  چِھ  أسۍ  ظٲلمن  سزا  دِوان۔"
  },
  {
    "verse_id": 30,
    "translation": "تہٕ  کیا  کٲفر  لُکو  وُچھنا  زِ  سٲرٕے  آسمٲنۍ  کاینات  تہٕ  زمین  (تمام)  ٲس  أکۍسٕے  اِکٲیی  ہٕنزِ  شکلہِ  منٛز  وٲٹِتھ  پتہٕ  کٔرۍ  اَسہِ  یِم  چاک  دِتھ  بیٚون  بیٚون،  تہٕ  اَسہِ  کۆر  (زمینس  پیٚٹھ)  ہر  کٲنٛسہِ  زندٕ  زُو  سنٛزِ  زندگی  ہُنٛد  اظہار  آبہٕ  نشِ،  تیٚلہِ  کیا  تِم  چِھنا  (قرآن  کیو  بیان  کرنہٕ  آمتیٚو  حقٲیقو  نِشہِ  زٲنیاب  سپدِتھ  تہِ)  ایمان  اَنان۔"
  },
  {
    "verse_id": 31,
    "translation": "تہٕ  اَسہِ  بنٲوۍشِٹھہ  رٲوتھ  زمینس  منٛزباگ  (تہِ)  مضبوط  پہاڑ  تاکہ  یہِ  گو٘ژھ  نہٕ  سپدُن  زِ  سۅ  لگہِ  (پننِس  مدارس  منٛز  حرکت  کران  کران)  تِمن  ہی٘تھ  نٹنہِ  تہٕ  اَسہِ  بناوِ  اتھ  (زمینس)  منٛز  کھجہِ  وَتہٕ  تاکہ  لُکھ  ہی٘کن  (مختلف  منٛزلن  تام  واتنہٕ  خٲطرٕ)  وَتھ  لٔبتِھ۔"
  },
  {
    "verse_id": 32,
    "translation": "تہٕ  اَسہِ  بنوو  سماء  (یعنی  زمینٕکۍ  پیٚٹھِم  کُرٕہ)  محفوظ  چھَتھ  (تاکہ  زمینس  پیٹھ  بسن  والیٚن  بچاون  شِنیاہ  نِشہِ  یِنہٕ  والیٚو  مارٕ  کرن  والیو  طاقتو  تہٕ  وُلٹہٕ  لہرن  ہٕندیٚو  مضر  اثراتو  نِشہِ)  تہٕ  تِم  چِھ  یِمَو  (آسمٲنۍ  طبقن  ہٕنزو)  نشٲنیو  نِشہِ  بُتھۍ  پھِرۍ۔"
  },
  {
    "verse_id": 33,
    "translation": "تہٕ  سُے  (اللہ  تعالیٰ)  چُھ  ییٚمۍ  رات  تہٕ  دۅہ  کۆر  پٲدٕ  بیٚیہِ  آفتاب  تہٕ  زوٗن  (تہِ)،  تمام  (آسمٲنۍ  کُرّہ)  چِھ  پننِس  پننِس  مدارس  منٛز  تیزی  سان  ژھانٹہِ  پکان۔"
  },
  {
    "verse_id": 34,
    "translation": "تہٕ  اَسہِ  کۆر  نہٕ  تۅہیہِ  برونٛہہ  کٲنسہِ  انسانس  (دنیا  چہ  ظٲہری  زندگی  منٛز)  پوشن  پاے  عطا،وۅنۍاگر  تۆہۍ (ییٚتہِ  پیٚٹھہٕ)  انتقال  فرمٲوِو  کیایِم  چھا  پتہٕ  ہمیشہ  روزن  وٲلۍ؟"
  },
  {
    "verse_id": 35,
    "translation": "پۯتھ  زُوَس  چُھ  موتُک  مزٕہ  وُچُھن،  تہٕ  أسۍ  چِھو  تۆہیہ  آزماونہٕ  باپتھ  خیرس  تہٕ  شرس  منٛز  تراوان،  تہٕ  تۆہۍ  یِیِو  اَسی  کُن  واپس  پھِرنہٕ۔"
  },
  {
    "verse_id": 36,
    "translation": "تہٕ  ییٚلہِ  کٲفرلُکھ  تۅہیہِ  وُچھان  چِھو  تیٚلہِ  چِھ  تۅہیہِ  سٍتۍ  صرف  ہزٕل  کرٕنۍ  لاگان  (تہٕ  ونان  چِھ،)  کیا  یۅہے  چھا  سُہ  شخص  یُس  تُہٕندیٚن  معبودن  ہُنٛد  (ردّ  تہٕ  انکارٕ  سان)  ذکر  چُھ  کران  تہٕ  تِم  چِھ  پانہٕ  (خداے)  رحمٰن  سٕنزِ  ذکرِ  نِشہِ  منکر۔"
  },
  {
    "verse_id": 37,
    "translation": "انسان  چُھ  (فطری  طور)  جلدبٲزی  نِشہِ  پٲدٕآمُت  کرنہٕ،  بہٕ  ہاوَو  تۅہیہِ  جلدٕے  پننہِ  نشٲنِیہِ  لہٰذا  مَہ  کٔرِو  تۆہۍجلدی  ہُنٛد  مطالبہٕ۔"
  },
  {
    "verse_id": 38,
    "translation": "تہٕ  تِم  چِھ  ونان،  یہِ  (عذابُک)  وعدٕہ  کر  ییہ  (پوٗر  کرنہ  ٕ)  اگرژٕ  پٔزۍیورچُھکھ۔"
  },
  {
    "verse_id": 39,
    "translation": "اگر  تِمن  کٲفرلُکن  تَمہِ  وقتُک  پے  لگہِ  ہے  زِ  ییلہ  تم  سُہ  (جہنمُک)  نارنَہ  ہیٚکن  پننیو  بُتھیٚو  نِشہِ  رُکٲوِتھ  تہٕ  نَہ  پننیو  شانَو  نِشہِ  تہٕ  نَہ  یِیہِ  تِمن  مددکرنہٕ  (تیٚلہِ  کرہن  نہٕ  عذاب  منگنس  منٛز  جلدی  ہُنٛد  شور)۔  "
  },
  {
    "verse_id": 40,
    "translation": "بلکہ  واتہِ  تِمن  اچانک  (قیامت)  تہٕ  ڈالیکھ  مغزے  پتہٕ  نَہ  آسہِ  تِمن  سۅ  پۆت  پھِرنُک  طاقت  تہٕ  نَہ  یِیہِ  تِمن  مہلت  دِنہٕ۔"
  },
  {
    "verse_id": 41,
    "translation": "تہٕ  بے  شک  آو  تۅہیہِ  برونٛہہ  تہِ  رسولن  سٍتۍ  مذاق  کرنہٕ  پتہٕ  رٔٹۍتِمَو  لُکو  منٛزٕ  تِم  یِم  ہزٕل  ٲسۍ  کران  تٔمی  (عذابن)  گھیرس  منٛزیَتھ  تِم  ٹسنہٕ  ٲسۍ  کران۔"
  },
  {
    "verse_id": 42,
    "translation": "فرمٲوِو،  راتس  دۅہس  کُس  ہیٚکہِ  (خداے)  رحمٰنس  (سٕندِ  عذاب)  نِشہِ  تُہٕنز  حفاظت  تہٕ  رٲچھ  راوٕٹ  کٔرِتھ،  بلکہ  چِھ  تِم  پننِس  (تٔمۍ  سٕے)  رب  سٕنزِ  ذکرِ  نِشہِ  بُتھ  پھِران۔"
  },
  {
    "verse_id": 43,
    "translation": "کیا  اَسہِ  وَرٲے  چھا  تِمن  کینہہ  بیٚیہِ  معبود  یِم  تِمن  (عذاب  نِشہِ)  بچٲوِتھ  ہیٚکن،  تِمن  چُھنہٕ  پانہٕ  پَنُن  مددکرنُک  طاقت  تہٕ  نَہ  آسہِ  سانہِ  طرفہٕ  تِمن  کانٛہہ  اَتھہٕ  رۆٹ  تہٕ  رفاقت  دستیاب۔"
  },
  {
    "verse_id": 44,
    "translation": "بلکہ  ٲسۍ  اَسہِ  تِم  تہٕ  تِہِندۍ  آباء  و  اجداد  (عٲش  وعشرت  چہ  سۅلبگی  سٍتۍ)  نوٲزِمٕتۍ  اۆت  تام  زِ  تِہٕنزوٲنس  تہِ  روٗززیٹھان،  تیٚلہِ  کیا  تِمن  چُھنا  اَتھہِ  یِوان  زِ  أسۍ  چِھ  (وۅنۍ  اسلامی  فتوحاتن  ہٕنٛدِ  ذریعہ  تِہند  قبضٕکۍ)  علاقہٕ  تمام  اَندو  کِنۍژھۆٹراوان،  تیٚلہِ  کیا  تِم  چھا  (وۅنۍ)  غلبہٕ  لبن  وٲلۍ؟"
  },
  {
    "verse_id": 45,
    "translation": "فرمٲوِو،  بہٕ  چُھسَو  تۆہۍ  صرف  وحی  ہٕندی  ذریعہ  کھوژناوان،  تہٕ  زٔرۍ  چِھنہٕ  آلَو  بوزان  ییٚلہِ  تہِ  تِم  کھوژناونہٕ  یِن۔"
  },
  {
    "verse_id": 46,
    "translation": "اگر  واقعی  تِمن  تُہٕندِس  ربّ  سٕندِ  طرفہٕ  معمولی  عذاب  (تہِ)  زیٖر  دِیہِ  تیٚلہِ  لگن  تِم  ضرور  وَننہِ،  واے  سٲنۍ  بدقسمتی!  بے  شک  ٲسۍ  أسی  ظٲلم۔"
  },
  {
    "verse_id": 47,
    "translation": "تہٕ  أسۍتھاوَوقیامت  کہ  دۅہ  عدل  تہٕ  انصافچ  تۯکٕر  تاکہ  کٲنسہِ  نفسس  پیٚٹھ  یِیہِ  نہٕ  ظلم  کرنہٕ،  تہٕ  اگر  (کٲنسہِ  ہٕنز  عمل)  آسٕرۍ  دانس  یٲژ  تہِ  آسہِ  (تیٚلہِ)  کرون  أسۍ  سۅ  (تہِ)  حٲضر،  تہٕ  أسۍ  چِھ  حساب  کرنہٕ  خٲطرٕ  کٲفی۔"
  },
  {
    "verse_id": 48,
    "translation": "تہٕ  بے  شک  کٔراَسہِ  موسیٰ  ہس  تہٕ  ہارونس  (علیہم  السلام  حقس  تہٕ  بٲطلس  منٛز)  فرق  کرن  واجِنۍ  تہٕ  (مکمل)  گاش  تہٕ  پرہیزگارن  خٲطرٕ  نصیحت  (کس  بنیادس  پیٹھ  دٔرتھ  کتاب  تورات)  عطا۔"
  },
  {
    "verse_id": 49,
    "translation": "یِم  لُکھ  پننِس  ربّس  وُچھنہٕ  وَرٲے  کھوژان  چِھ  بیٚیہِ  یِم  قیامت  (چو  خوف  نٲکِیو)  نِشہِ  کھوژان  روزان  چِھ۔"
  },
  {
    "verse_id": 50,
    "translation": "یہِ  (قرآن)  چُھ  برکت  واجِنۍ  ذکر  یُس  اَسہِ  نٲزل  چُھ  کۆرمُت،کیا  تۆہۍ  چِھوٕ  اَتھ  انکار  کرن  وٲلۍ۔"
  },
  {
    "verse_id": 51,
    "translation": "تہٕ  بے  شک  اوس  اَسہِ  گۅڈٕ  پیٚٹھے  ابراہیمس  (علیہ  السلام)  تِہِند (مرتبہٕ  مطٲبق)  فہم  تہٕ  ہدایت  دِتھ  تھوومُت  تہٕ  أسۍ  ٲسۍ  تِمن  (ہٕنٛزقٲبلیت  تہٕ  اہلیت)  وارٕپٲٹھۍ  زانن  وٲلۍ۔"
  },
  {
    "verse_id": 52,
    "translation": "ییٚلہِ  تِمَو  پننِس  مٲلِس  (پیٚترس)  تہٕ  پننِس  قومس  فرموو،یِم  کِتھۍ  پۅتٕلۍ  چِھ  یِمن  (ہٕنٛزِپوٗزایہِ)  پیٚٹھ  تۆہۍ  ڈٔٹِتھ  چِھو۔"
  },
  {
    "verse_id": 53,
    "translation": "تِمَو  وۆن،  اَسہِ  ٲسۍ  پنٕنۍ  مٲلۍ  بُڈِ  بب  یہِٕنزٕے  پوٗزا  کران  وُچھ  مٕتۍ۔"
  },
  {
    "verse_id": 54,
    "translation": "(ابراہیم  علیہ  السلامن) فرموونکھ،بے  شک  ٲسۍ  وُ  تۆہۍ  تہٕ  تُہٕندۍ  مٲلۍ  بُڈِ  بب  (سٲری)  ٹاکارٕہ  گمرٲہی  منٛز۔"
  },
  {
    "verse_id": 55,
    "translation": "تِمَو  وۆن،  کیا  (صرف)  چُھکھہٕ  ژٕے  یوت  حق  ہیٚتھ  آمُت  کِنہٕ  ژٕ  چُھکھ  (محض)  تماشہِ  گریٚو  منٛزٕ۔"
  },
  {
    "verse_id": 56,
    "translation": "(ابراہیم  علیہ  السلامن)  فرموونکھ،  بلکہ  چُھ  تُہُنٛد  ربّ  آسمانن  ہُنٛد  تہٕ  زمینُک  ربّ  ییٚمۍ  تِم  (سٲری)  پٲدٕ  کٔرۍ  تہٕ  بہٕ  چُھس  اَتھ  (کتھہِ)  پیٚٹھ  گواہی  دِنہٕ  والیو  منٛزٕ۔"
  },
  {
    "verse_id": 57,
    "translation": "تہٕ  اللہ  تعالیٰ  سُنٛد  قسم!  بہٕ  اَنہٕ  تُہٕندیٚن  پۅتلیٚن  سٍتۍ  اَکھ  تدبیر  ضرور  عملہِ  منٛز  اَمہِ  پتہٕ  زِ  ییٚلہِ  تۆہۍ  شانہ  پھِرِتھ  واپس  گٔژِھو۔"
  },
  {
    "verse_id": 58,
    "translation": "پتہٕ  کٔرۍ  ابراہیمن  (علیہ  السلام)  تِمن  (پۅتلیٚن)  ٹُکرٕ  بٔڑِس  (پۅتلِس)  وَرٲے  تاکہ  تِم  لُکھ  کرن  تس  کُن  رجوع۔"
  },
  {
    "verse_id": 59,
    "translation": "تِم  لگۍ  وننہ،  کٔمۍ  چُھ  سانیٚن  معبودن  ہُنٛدیہِ  حال  کۆرمُت  ؟بے  شک  چُھ  سُہ  ضرور  ظٲلمو  منٛزٕ۔"
  },
  {
    "verse_id": 60,
    "translation": "(کینٛژھو)  لُکو  وۆن،  اَسہِ  چُھ  أکِس  نوجوان  سُنٛد  بوٗزمُت  یُس  یہِٕنز  ذکر  (انکار  تہٕ  کٕٹ  کٔڑۍکٔڑۍ)  چُھ  کران  تس  چُھ  ابراہیم  وَننہ  یِوان۔"
  },
  {
    "verse_id": 61,
    "translation": "تِمَو  وۆن،  سُہ  أنیوٗن  لُکن  برونٛہہ  کُن  تاکہ  تِم  وُچھن  (تس)۔  "
  },
  {
    "verse_id": 62,
    "translation": "(ییٚلہِ  ابراہیم  علیہ  السلام  آے)  تِمَو  وۆن،  کیا  ژے  چُھیہِ  سانیٚن  معبودن  سٍتۍ  یہِ  حال  کۆرمُت  اے  ابراہیم؟"
  },
  {
    "verse_id": 63,
    "translation": "تِمَو  فرمووُکھ،  بلکہ  آسہِ  یہِ  (کٲم)  تِہِندۍ  ییٚمۍ  بٔڑۍ  (پۅتٕلۍ)  کٔرمٕژتیٚلہِ  پٕۯژِھو  تِمنٕے  (پۅتلیٚن)  ہرگاہ  تِم  کتھ  کٔرتھ  ہیٚکن۔"
  },
  {
    "verse_id": 64,
    "translation": "وۅنۍپھیٖرۍ  تِم  پننیٚن  نٕے  (سونچن)  کُن  پتہٕ  لوگُکھ  وَنُن،بے  شک  چِھو  تۆہۍپانہٕ  (یِمن  مجبورتہٕ  بے  بس  پۅتلیٚن  ہٕنز  پوٗزا  کٔرِتھ)  ظٲلم  (سپِدۍمٕتۍ)۔  "
  },
  {
    "verse_id": 65,
    "translation": "پتہٕ  آے  تِم  پننیو  کلو  کِنۍ  دُبہٕ  کرنہٕ  (یعنی  تِہٕنزٕ  عقلہٕ  پھیرِ  دُبہٕ  تہٕ  وَننہِ  لٔگۍ،)  بے  شک  (اے  ابراہیم!)  ژے٘  چھے  پانس  خبر  زِ  یِم  چِھنہٕ  کتھ  کران۔"
  },
  {
    "verse_id": 66,
    "translation": "(ابراہیم  علیہ  السلامن)  فرموونکھ،  تیٚلہِ  کیا  تۆہۍ  چِھوٕاللہ  تعالیٰ  ترٲوِتھ  تِم  (پۅتٕلۍ)  پوٗزان  یِم  نَہ  تۅہیہِ  نفع  ہیٚکن  دِتھ  تہٕ  نَہ  ہیٚکن  تۅہیہِ  نقصان  واتنٲوِتھ۔"
  },
  {
    "verse_id": 67,
    "translation": "افسوس  تۅہیہِ  پیٚٹھ  (تہِ)  تہٕ  تِمن  (پۅتلیٚن)  پیٚٹھ  (تہِ)  یِم  تۆہۍ  اللہ  تعالیٰ  ہس  وَرٲے  پوٗزان  چھووکھ،  کیا  تۅہیہِ  چھَو  نا  عقل؟"
  },
  {
    "verse_id": 68,
    "translation": "تِمَو  وۆن،  یہِ  زٲلیوٗن  تہٕ  پننیٚن  (تباہ  گٲمتیٚن)  معبودن  کٔرِو  مدد  ہرگاہ  تۆہۍ  (کینہہ)  کرن  وٲلۍ  چِھو۔"
  },
  {
    "verse_id": 69,
    "translation": "اَسہِ  فرموو،  اے  نارٕ!  ژٕ  گژھ  سردبیٚیہِ  بن  سلامتی  ابراہیمس  پیٚٹھ۔"
  },
  {
    "verse_id": 70,
    "translation": "تہٕ  تِمَو  اوس  ابراہیمس  (علیہ  السلام)  سٍتۍ  وُلٹہٕ  دوکھہٕ  دِنُک  ارادٕہ  کۆرمُت  مگر  اَسہِ  کٔرۍ  تِم  وُلٹہٕ  پٲٹھۍ  ناکام۔"
  },
  {
    "verse_id": 71,
    "translation": "تہٕ  اَسہِ  نِی  ابراہیم (علیہ  السلام) تہٕ  لوط (علیہ  السلام  یِم  تِہِندۍ  بابتھٕر  یعنی  تِہِندِس  بٲیِس  ہاران  سٕندۍ  فرزند  ٲسۍعراق  پیٚٹھہٕ)  بچٲوِتھ  تَتھ  سرزمینس  (یعنی  شامس)  کُن  یَتھ  منٛز  اَسہِ  دنیا  والیٚن  خٲطرٕ  برکتہٕ  چھے٘  تھاوِمَژٕ۔"
  },
  {
    "verse_id": 72,
    "translation": "تہٕ  اَسہِ  کۆر  تِمن  (فرزند)  اسحاق  (علیہ  السلام) عطا  تہٕ  (زُر)  یعقوب  (علیہ  السلام  تِہِندِ  دعا  سٍتۍ)  ہُریمانہٕ  عطا،بیٚیہِ  ٲسۍ  اَسہِ  تِم  سٲری  صالح  بنٲوِمٕتۍ۔"
  },
  {
    "verse_id": 73,
    "translation": "تہٕ  اَسہِ  بنٲوۍ  تِم  (انسٲنیتٕکۍ)  پیشوا  تِم  ٲسۍ  (لُکن)  سانہِ  حکمہٕ  سٍتۍ  ہدایت  کران  تہٕ  اَسہِ  سوٗز  تِمن  کُن  رٕژٕعملہ  کرنٕچ  تہٕ  نماز  قٲیِم  کرنٕچ  تہٕ  زکوٰۃ  ادا  کرنچ  (احکامن  ہٕنز)  وحی  تہٕ  تِم  سٲری  ٲسۍ  سٲنۍ  عبادت  گزار۔"
  },
  {
    "verse_id": 74,
    "translation": "تہٕ  لوطس  (علیہ  السلام  تہِ)  ٲس  اَسہِ  حکمت  تہٕ  علم  عطا  کۆرمُت  تہٕ  اَسہِ  دِیُت  تِمن  تَمہِ  بستی  نِشہِ  نجات  ییٚتِکۍ  لُکھ  گندٕہ  کامہِ  ٲسۍ  کران۔بے  شک  اوس  سُہ  سیٚٹھاہ  بُرٕ  (تہٕ)  بدکردار  قوم۔"
  },
  {
    "verse_id": 75,
    "translation": "تہٕ  اَسہِ  کۆرلوط  (علیہ  السلام)  پننِس  رحمتس  منٛز  دٲخل۔  بے  شک  ٲسۍ  تم  صالحینو  منٛزٕ۔"
  },
  {
    "verse_id": 76,
    "translation": "تہٕ  نوح  (علیہ  السلام  تہِ  کٔریوٗن  یاد)  ییٚلہِ  تِمَو  (اَسہِ)  تِمن  (انبیاہن)  برونٛہہ  ناد  اوس  لویمُت  پتہٕ  کۆر  اَسہِ  تِہُنٛد  دعا  قبول  لہٰذا  دِیُت  اَسہِ  تِمن  تہٕ  تِہٕندیٚن  بٲژن  سیٚٹھاہ  شدید  غمہٕ  تہٕ  پریشٲنی  نِشہِ  نجات۔"
  },
  {
    "verse_id": 77,
    "translation": "تہٕ  اَسہِ  کۆر  تَمہِ  قوم  (کِس  تکلیف  دِنہٕ  وٲلِس  ماحولس)  منٛز  تِمن  مدد  یِم  سانیٚن  آیاتن  انکار  ٲسۍ  کران۔بے  شک  اوس  سُہ  (تہِ)  سیٚٹھاہ  خراب  قوم  پتہٕ  کٔرۍ  اَسہِ  تِم  سٲری  غرق۔"
  },
  {
    "verse_id": 78,
    "translation": "تہٕ  داؤدتہٕ  سلیمان  (علیہم  السلامن  ہُنٛد  قصہٕ  تہِ  کٔرِو  یاد)  ییٚلہِ  تِمَو  دۅشوٕیَو  کھہن  (ہٕنٛدس  أکِس  مُقدِمَس)  منٛز  فٲصلہٕ  لوگ  کرُن  ییٚلہِ  اَکہِ  قوم  چہ  ژھاوجہِ  تَتھ  منٛز  رٲتھ  کِیُت  پٔہلِس  وَراے  ژامژٕ  آسہٕ  (تہٕ  سُہ  فصل  اوسُکھ  تباہ  کۆرمُت)،  تہٕ  أسۍ  ٲسۍ  تِہِندِ  فٲصلُک  مشٲہدٕہ  کران۔"
  },
  {
    "verse_id": 79,
    "translation": "چنانچہ  ٲسۍاَسی  سلیمان  (علیہ  السلام)  سُہ  (فاصلہٕ  کرنُک  طریقہٕ)  ہیٚچِھنٲوِمٕتۍتہٕ  اَسہِ  ٲس  تِمن  سارِنٕے  حکمت  تہٕ  علم  عطا  کۆرمُت  تہٕ  اَسہِ  ٲسۍ  پہاڑ  تہٕ  جاناوار  (تام)  داؤدس  (علیہ  السلام  سٕندِس  حکمس)  سٍتۍ  پابند  کٔرۍمٕتۍ  تِم  ٲسۍ  (سٲری  تِمن  سٍتۍ  رٔلِتھ)  تسبیح  پران،  تہٕ  أسی  ٲسۍ  (یہِ  سورُے  کینہہ)  کرن  وٲلۍ۔"
  },
  {
    "verse_id": 80,
    "translation": "تہٕ  اَسہِ  ٲسۍداؤد  (علیہ  السلام)  تُہٕندِ  خٲطرٕ  زرہ  بناونُک  کسٕب  ہیٚچِھنٲوِمٕتۍ  تاکہ  تُہٕنزِ  لڑایہِ  منٛز  بچاویٚو  سۅ  تۅہیہِ،تیٚلہِ  کیا  تۆہۍ  چِھوا  شکرگزار؟"
  },
  {
    "verse_id": 81,
    "translation": "تہٕ  (اَسہِ  تھوو)  سلیمان  (علیہ  السلام)  سٕندِ  خٲطرٕتیز  ہوا  (ماتحت  بنٲوِتھ)  یُس  تِہِندِ  حکمہٕ  (تمام  طرفو  تہٕ  اندو  کِنۍ)  تَتھ  سرزمینس  (شامس)  کُن  پکان  اوس  یَتھ  منٛز  اَسہِ  برکتہٕ  چھے٘  تھاوِمَژٕ،تہٕ  أسۍ  چِھ  پریتھ  چیزس  (وارٕپٲٹھۍ)  زانن  وٲلۍ۔"
  },
  {
    "verse_id": 82,
    "translation": "بیٚیہِ  ٲسۍ  کینہہ  شیطان  (دیٚو  تہٕ  جِن)  تہِ  (سلیمان  علیہ  السلامن  ہٕندِۍ  تابع  کٔرِمٕتۍ)  یِم  تِہِندِ  خٲطرٕ  (دریاوس  منٛز)  ڈُنگ  ٲسۍ  دِوان  تہٕ  اَمہِ  وَرٲے  ٲسۍ  (تِہِندِس  حکمس  پیٚٹھ)  باقی  خدمٔژ  تہِ  انجام  دِوان  تہٕ  أسی  ٲسۍ  تِمن  دیٚوَن  ہٕندۍ  رٲچھۍدر۔"
  },
  {
    "verse_id": 83,
    "translation": "تہٕ  ایوب  (علیہ  السلامن  ہُنٛد  قصہٕ  کٔرِو  یاد)  ییٚلہِ  تِمَو  پننِس  ربّس  ناد  لوے  زِ  مے٘  چُھ  تکلیفن  اَتھہٕ  ترومُت  تہٕ  ژٕ  چُھکھ  تمام  رحم  کرن  والیٚن  ہٕندِ  کھۅتہٕ  کٔھسِتھ  مہربان۔"
  },
  {
    "verse_id": 84,
    "translation": "پتہٕ  کۆر  اَسہِ  تِہُنٛد  دعا  قبول  تہٕ  تِمن  یُس  تکلیف  (واتان)  اوس  پتہٕ  کۆر  سُہ  اَسہِ  دوٗر  تہٕ  اَسہِ  کٔرۍ  تِمن  تِہِندۍ  اہل  و  عیال  (تہِ)  عطا  تہٕ  تِمن  سٍتۍ  کٔرِکھ  بیٚیہِ  تہِ  تیٖتیاہ  (عطا)  یہِ  چھے٘  سانہِ  طرفہٕ  خاص  رحمت  بیٚیہِ  چھے٘  عبادت  گزارن  خٲطرٕ  نصیحت  (زِ  اللہ  تعالیٰ  کِتھہٕ  پٲٹھۍ  چُھ  صبرُک  تہٕ  شکرُک  اجر  دِوان)۔"
  },
  {
    "verse_id": 85,
    "translation": "بیٚیہِ  اسماعیل  تہٕ  ادریس  تہٕ  ذوالکفل  (علیہم  السلام  تہ  کریوٗکھ  یاد)،  یِم  سٲری  ٲسۍ  صبرکرن  وٲلۍ  لُکھ۔"
  },
  {
    "verse_id": 86,
    "translation": "تہٕ  اَسہِ  کٔرۍ  تِم  پننِس  رحمت  (کِس  دامنس)  منٛز  دٲخل۔  بے  شک  ٲسۍ  تِم  نیکوکارو  منٛزٕ۔"
  },
  {
    "verse_id": 87,
    "translation": "تہٕ  ذوالنون  (گاڈِ  ہٕندِ  شِکمٕکۍ  نبی  علیہ  السلام  تہِ  کٔرِیوٗکھ  یاد)  ییٚلہِ  تِم  (پننِس  قومس  پیٚٹھ)  غضب  ناک  سپدِتھ  دۯاے  پتہٕ  کۆرتِمَو  یہِ  خیال  زِ  أسۍ  کرَونہٕ  تِمن  پیٚٹھ  (اَتھ  سفرس  منٛز)  کانٛہہ  تنگی  پتہٕ  لوے  تِمَو  (دریاو  رات  تہٕ  گاڈِ  ہٕندِ  شکمہٕ  کێن  تہہ  در  تہہ)  اَنہِ  گٹن  منٛز  (پٔھسِتھ)  ناد  زِ  ژے٘  وَرٲے  چُھنہٕ  کانٛہہ  معبود  چٲنۍ  ذات  چھے٘  پاک،بے  شک  اوسُس  بٕے  (پننِس  پانس  پیٚٹھ)  زیادتی  کرن  والیٚو  منٛزٕ۔"
  },
  {
    "verse_id": 88,
    "translation": "پتہٕ  کۆر  اَسہِ  تِہُنٛد  دُعا  قبول  تہٕ  تِمن  بخُش  اَسہِ  غمہٕ  نِشہِ  نجات،  تہٕ  یِتھے  پٲٹھۍ  چِھ  أسۍ  مومنن  نجات  دِوان۔"
  },
  {
    "verse_id": 89,
    "translation": "تہٕ  زکریا  (علیہ  السلام  تہِ  کٔرِیوٗن  یاد)  ییٚلہِ  تِمَو  پننِس  ربّس  ناد  لوے،  اے  میانہِ  ربّہ!  مے٘  مَہ  تراو  کُن  زۆن  تہٕ  ژٕ  چُھکھ  تمام  وٲرِثو  کھۅتہٕ  بہتر۔"
  },
  {
    "verse_id": 90,
    "translation": "پتہٕ  کۆر  اَسہِ  تِہُنٛد  دعا  قبول  تہٕ  اَسہِ  کۆر  تِمن  یحییٰ  (علیہ  السلام)  عطا  تہٕ  تِہِندِ  مۅکھہٕ  کٔر  تِہٕنز  خاندارِنۍ  (تہِ)  ٹھیک  (یعنی  قابلِ  اولادبنٲو)۔  بے  شک  ٲسۍ  یِم  (سٲری)  نیکی  ہٕنزن  کامیٚن  (ہٕندِس  انجام  دِنس)  منٛز  جلدی  کران  تہٕ  اَسہِ  ٲسۍ  شوقہٕ  تہٕ  رغبتہٕ  بیٚیہِ  خوفہٕ  تہٕ  خشیت  (چو  کیفیتو)  سان  ناد  لایان،تہٕ  سانہِ  بارگاہِ  منٛز  ٲسۍ  سیٚٹھاہ  وِلہٕ  زٲری  تہٕ  انکسٲری  سان  عٲجزی  کران۔"
  },
  {
    "verse_id": 91,
    "translation": "تہٕ  سۅ  (پاک)  خاتون  (مریم  علیھا  السلام)  تہِ  (کٔرِیوٗن  یاد)  ییٚمہِ  پننہِ  پاک  دامنی  ہٕنز  رٲچھ  کٔر  پتہٕ  تۯوو  اَسہِ  تس  منٛز  پَنُن  روح  پھۅکھ  دِتھ  تہٕ  اَسہِ  بنٲو  سۅ  تہٕ  تِہُنٛد  فرزند  (عیسیٰ  علیہ  السلام)  دنیا  والیٚن  خٲطرٕ  (پننہِ  قدرتٕچ) نشٲنی۔"
  },
  {
    "verse_id": 92,
    "translation": "بے  شک  چھے٘  یہِ  تُہٕنز  ملّت  (سٲرٕے)  اکٲے  ملت  تہٕ  بہٕ  چُھس  تُہُنٛد  ربّ  لہٰذا  ٲسِوتۆہۍ  میٲنی  (یٲژ)  عبادت  کران۔"
  },
  {
    "verse_id": 93,
    "translation": "تہٕ  یِمو  (اہلِ  کتابو)  کۆر  پانہٕ  وٲنۍ  پَنُن  دین  پارٕ  پارٕ،یِم  سٲری  چِھ  اَسی  کُن  واپس  یِنہٕ  وٲلۍ۔"
  },
  {
    "verse_id": 94,
    "translation": "وۅنۍ  یُس  کانٛہہ  نیک  عمل  کرِ  بیٚیہِ  آسہِ  سُہ  مومن  تہِ  تیٚلہِ  سپدِنہٕ  تٔمۍ  سٕنزِ  کوششہِ  (ہٕندِ  جزاہُک)  انکار،  تہٕ  بے  شک  چِھ  أسۍ  تٔمۍ  سٕندۍ  (سٲری)  اعمال  لیٚکھان۔"
  },
  {
    "verse_id": 95,
    "translation": "تہٕ  یۅسہٕ  بستی  اَسہِ  ہلاک  کٔر،  ناممکن  چُھ  زِ  تَمِکۍ  لُکھ  کیا  یِن  نہٕ  (مرنہٕ  پتہٕ)  اَسہِ  کُن  واپس۔"
  },
  {
    "verse_id": 96,
    "translation": "اۆت  تام  زِ  ییٚلہِ  یاجوج  تہٕ  ماجوج  یَلہٕ  یِن  تراونہٕ  تہٕ  تِم  یِن  پۯتھ  تھزرٕ  پیٚٹھہٕ  دَوان  دَوان  بۅن  ؤسِتھ۔"
  },
  {
    "verse_id": 97,
    "translation": "تہٕ  (قیامتُک)  پۆز  وعدٕہ  یِیہِ  نکھہٕ  پتہٕ  روزن  اچانک  کٲفرن  ہٕنزٕ  أچھ  وَژھے،  (تِمن  ژَلہِ  کریکھ  نیٖرِتھ،)  ہاے  سٲنۍ  بدقسمتی!  زِ  أسۍ  روٗدۍیمِہ  (دۅہ  کہ  یِنہٕ)  نِشہِ  غفلتس  منٛز  پیٚتھ  بلکہ  ٲسۍ  أسۍ  ظٲلم۔"
  },
  {
    "verse_id": 98,
    "translation": "بے  شک  چِھو  تۆہۍ  تہٕ  تِم  (پۅتٕلۍ)  یہِٕنز  تۆہۍ  اللہ  تعالیٰ  ہس  وَرٲے  پوٗزا  ٲسۍوُ  کران  (سٲری)  جہنمُک  زالُن،  تۆہۍ  چِھو  تَتھ  منٛز  دٲخل  گژھن  وٲلۍ۔"
  },
  {
    "verse_id": 99,
    "translation": "اگر  یِم  (پٔزۍپٲٹھۍ)  معبود  آسہن  تیٚلہِ  گژھہن  نہٕ  جہنمس  منٛز  دٲخل،تہٕ  تِم  سٲری  روزن  تَتھ  منٛز  ہمیشہ۔"
  },
  {
    "verse_id": 100,
    "translation": "تَتہِ  آسہِ  تِہٕنٛد  (وۅشن  ہُنٛد  شور  تہٕ)  کریکہٕ  ناد  تہٕ  تَتھ  منٛز  ہیٚکن  نہٕ  (بیٚیہ)  کینہہ  بوٗزِتھ۔"
  },
  {
    "verse_id": 101,
    "translation": "بے  شک  یِمن  لُکن  خٲطرٕ  گۅڈے  سانہِ  طرفہٕ  رٕژر  چُھ  مقرر  سپُدمُت  تِم  یِن  اَمہِ  (جہنم)  نِشہِ  دوٗر  تھاونہٕ۔"
  },
  {
    "verse_id": 102,
    "translation": "تِم  بوزن  نہٕ  اَمِیُک  سٕر  صدا  تام  تہٕ  تِم  روزن  تِمن  (نعمتن)  منٛز  ہمیشہ  یہِٕنزخوٲہش  تِہِندۍ  دل  کرن۔"
  },
  {
    "verse_id": 103,
    "translation": "(قیامت  کہ  دۅہُک)  سارِوٕے  کھۅتہٕ  بۆڈ  پھۯٹھ  (تہِ)  کرِ  نہٕ  تِمن  غمگین  تہٕ  فرشتہٕ  کرن  تِمن  استقبال  (بیٚیہِ  وننکھ،)  یہِ  چُھ  تُہُنٛدُے  دۅہ  ییٚمِیُک  تۅہیہِ  سٍتۍ  وعدٕہ  روٗد  کرنہٕ  یِوان۔"
  },
  {
    "verse_id": 104,
    "translation": "تَمہِ  دۅہ  کرو  أسۍ  (تمام)  آسمٲنۍ  کایناتس  تِتھہٕ  پٲٹھۍ  تہہ  یِتھہٕ  پٲٹھۍ  لی٘کھنہٕ  آمتی٘ن  کاغذن  تہہ  چُھ  یِوان  کرنہٕ،  یِتھہٕ  پٲٹھۍ  اَسہِ  (کاینات)  گۅڈنِچہِ  پھِرِ  پٲدٕٲس  کٔرمٕژ  أسۍپھرہون  یہِ  (بی٘یہِ  تتھے  پإٹھۍ) واپس۔  یہِ  وعدٕہ  پوٗرٕ  کرُن  چُھ  اَسہ  پانس  پیٹھِ  لٲزم  کو٘رمُت۔  أسۍ  چِھ  ضرور (یتھے  پٲٹھۍ) کرن  وٲلۍ۔"
  },
  {
    "verse_id": 105,
    "translation": "تہٕ  بے  شک  اوس  اَسہِ  زبورس  منٛز  نصیحت  (کہ  بیانہٕ) پتہٕ  یہِ  لیۆکھمُت  زِ  (عالمِ  ٲخرت  کہ)  زمینٕکۍ  وٲرث  آسن  صرف  میٲنۍ  نیکوکار  بندٕہ۔"
  },
  {
    "verse_id": 106,
    "translation": "بے  شک  چھے٘  یَتھ  (قرآنس)  منٛز  عبادت  گزارن  خٲطرٕ  (مقصد  حٲصل  کرنٕچ)  کفایت  تہٕ  ضمانت۔"
  },
  {
    "verse_id": 107,
    "translation": "تہٕ  (اے  رسولِ  محتشم!)  اَسہِ  چِھو  نہٕ  تۆہۍ  سوٗزِمٕتۍ  مگر  تمام  عالمن  خٲطرٕ  رحمت  بنٲوِتھ۔"
  },
  {
    "verse_id": 108,
    "translation": "فرمٲوِوزِ  مے٘  کُن  چھے٘  یٔہے  وحی  یِوان  کرنہٕ  زِ  تُہُنٛد  معبود  چُھ  فقط  اَکوے  معبودکیا  تیٚلہِ  چِھوا  تۆہۍاسلام  قبول  کران؟"
  },
  {
    "verse_id": 109,
    "translation": "پتہٕ  اگر  تِم  بُتھ  پھِرن  تیٚلہِ  فرمٲوِیوٗکھ،  مے٘  چِھو  تۆہۍ  سٲری  یکسان  پٲٹھۍ  باخبر  کٔرِمٕتۍ،  تہٕ  بہٕ  چُھس  نہٕ  (پٲنۍ  پانے)  یہ  زانان  زِ  سُہ  (عذاب)  چھا  نکھہٕ  کِنہٕ  دوٗر  ییٚمِیُک  تۅہیہِ  سٍتۍ  وعدٕہ  چُھ  یِوان  کرنہٕ۔"
  },
  {
    "verse_id": 110,
    "translation": "بے  شک  چُھ  سُہ  تھزِ  آوازِ  ہٕنز  کتھ  تہِ  زانان  تہٕ  تہِ  (کینٛژھاہ)  تہِ  چُھ  زانان  یہِ  تۆہۍ  کٔھٹِتھ  چِھو  تھاوان۔"
  },
  {
    "verse_id": 111,
    "translation": "تہٕ  بہٕ  چُھس  نہٕ  (پانۍپانے)  یہِ  زانان،بنان  چُھ  یہِ  (عذابس  منٛز  ژیر  گژُھن  تہٕ  تۅہیہِ  مہلت  میلٕنۍ)  ماآسہِ  تُہٕندِس  حقس  منٛز  آزمٲیش  تہٕ  (تۅہیہِ)  أکِس  مقرر  وقتس  تام  فٲیدٕہ  واتناوُن  آسہِ  مقصد۔"
  },
  {
    "verse_id": 112,
    "translation": "(سٲنۍ  ٹٲٹھۍ)  کۆرن  عرض،  اے  میانہِ  ربّہ!  (اسہِ  درمیان)  کر  حق  سان  فٲصلہٕ،  تہٕ  سون  ربّ  چُھ  بے  حد  رحم  کرن  وول،  تٔسۍ  چُھ  مددیِوان  منگنہٕ  یِمن  (دل  آزردٕ  کرن  واجِنیٚن)  کتھن  پیٚٹھ  یِمہٕ  (اے  کٲفرو!)  تۆہۍ  ونان  چِھو۔"
  }
]