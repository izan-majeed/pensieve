[
  {
    "verse_id": 1,
    "translation": "اللہ  تعالیٰ  سُنٛد  وعدٕہ  ووت  (نکھہٕ)  وۅنۍ  مَہ  کٔرِو  تۆہۍ  سُہ  یٚژھنس  منٛزبانٛبٕر۔  سُہ  چُھ  پاک  بیٚیہِ  چُھ  سُہ  تِمَو  چیزو  نِشہِ  برتریِمن  کٲفرِ  (تٔمۍسٕندۍ)  شریک  زانان  چِھ۔"
  },
  {
    "verse_id": 2,
    "translation": "سُے  چُھ  فرشتن  پنٕنۍ  وحی  ہیٚتھ  (یۅسہٕ  دین  کیٚن  تمام  تعلیماتن  ہُنٛد  روح  تہٕ  جان  چھے٘)  پننہِ  حکمہٕ  سٍتۍ  پننیو  بندو  منٛزٕ  یس  پیٚٹھ  یژھان  چُھ  نٲزل  کران  کہ  (لُکھ)  کھۅژنٲوِیوٗکھ  زِ  مے٘  ورٲے  چُھنہٕ  کانٛہہ  معبود  لہٰذا  کٔرِو  میٲنۍ  پرہیزگٲری  اختیار۔"
  },
  {
    "verse_id": 3,
    "translation": "تٔمی  کٔرۍ  آسمان  بیٚیہِ  کٔرٕن  زمین  صحیح  تدبیرسان  پٲدٕ،  سُہ  چُھ  تِمَو  چیزو  نِشہِ  برتر  یِمن  کٲفر  چِھ  (تٔمۍ  سٕندۍ)  شریک  گٕنزراوان۔"
  },
  {
    "verse_id": 4,
    "translation": "تَمی  کۆر  انسان  اَکہِ  تولیدی  قطرٕہ  (نطفہٕ)  نِشہِ  پٲدٕ،  اَمہِ  پتہٕ  تہِ  بنیاو  سُہ  (اللہ  تعالیٰ  ہس  برونٛہہ  کنہِ  اطاعت  گزارسپدنہٕ  بجایہِ)  ٹاکارٕہ  لڑایہِ  گۆر۔"
  },
  {
    "verse_id": 5,
    "translation": "تہٕ  تٔمی  کٔرۍ  تُہٕندِ  خٲطرٕ  چاروٲے  پٲدٕ،  تِمن  منٛز  چُھ  تُہٕندِ  خٲطرٕ  گرم  پوشاک  تہٕ  (باقی)  فٲیدٕہ  تہٕ  تِمو  منٛزٕ  چِھو  تۆہۍ  کینہہ  کھیٚوان  (تہِ)۔"
  },
  {
    "verse_id": 6,
    "translation": "تہٕ  تِمن  منٛز  چھے٘  تُہٕندِ  خٲطرٕ  رونق  (تہٕ  دلکشی  تہِ)  ییٚلہِ  تۆہۍ  شامس  چھوٗکھ  نَیہِ  پیٚٹھہٕ  (واپس)  انان  تہٕ  ییٚلہِ  تۆہۍ  صبحٲے  چھوٗکھ  (گاسہٕ  کھیاونہِ)  نِوان۔"
  },
  {
    "verse_id": 7,
    "translation": "تہٕ  یِم  (جانور)  چِھ  تُہٕندۍ  بور  (تہِ)  تِمن  شہرن  تام  تُلِتھ  نِوان  یور  تۆہۍ  سخت  مشقت  وَرٲے  وٲتِتھ  ہیٚکۍ  ہِوۍ  نہٕ،  بے  شک  چُھ  تُہُنٛد  ربّ  سیٚٹھاہ  شفقت  وول  سیٚٹھاہ  مہربان۔"
  },
  {
    "verse_id": 8,
    "translation": "تہٕ  (تٔمی  کٔرۍ)  گُرۍ  تہٕ  خچر  تہٕ  خر  (پٲدٕ)  تاکہ  تۆہۍ  ہیٚکوِ  تِمن  پیٚٹھ  سوٲرۍ  کٔرِتھ  تہٕ  تِم  آسن  (تُہٕندِ  خٲطرٕ)  زینتُک  بٲعث  تہِ،  تہٕ  سُہ  کرِ  (بیٚیہِ  تہِ  شوٗبدار  سوارِ)  پٲدٕ  یِمن  متعلق  (اَز)  تۆہۍ  زانان  چِھو  نہٕ۔"
  },
  {
    "verse_id": 9,
    "translation": "تہٕ  درمیٲنی  وَتھ  چھے٘  اللہ  تعالیٰ  ہس  (سٕندِس  دروازس)  تام  واتان  تہٕ  تَمہِ  منٛزٕ  چھے٘  کینہہ  ہجہِ  وَتہٕ  تہِ  (نیران)،  تہٕ  ہرگاہ  سُہ  ییٚژِھہ  ہے  تیٚلہِ  دِیہِ  ہیٚو  تۅہیہِ  سارِنٕے  ہدایت۔"
  },
  {
    "verse_id": 10,
    "translation": "سُے  چُھ  ییٚمۍ  تُہٕندِ  خٲطرٕ  آسمان  کہ  طرفہٕ  آب  وول،  اَمہِ  منٛزٕ  چُھ  (کینہہ)  چیٚنہٕ  وونۍ  تہٕ  اَمی  منٛزٕ  چُھ  (کینہہ)  کُلۍ  وۅپداونُک  (ییٚمہِ  سٍتۍ  کُلۍ  کٔٹۍ،گاسہٕ  تہٕ  نَیہِ  چھے٘  سٲراب  سپدان)  یِمن  منٛز  تۆہۍ  (پنٕنۍ  چاروٲے)  چھووکھ  گاسہٕ  کھیاوان۔"
  },
  {
    "verse_id": 11,
    "translation": "تَمی  آبہٕ  سٍتۍ  چُھ  تُہٕندِ  خٲطرٕ  کھاہ  تہٕ  زیتون  تہٕ  کٔھزٕر  تہٕ  دچھ  تہٕ  پۯتھ  قٔسمٕکۍپھل  (تہٕ  میٚوٕہ)  وۅپداوان،  بے  شک  چھے٘  اَتھ  منٛز  غوروفکر  کرن  والیٚن  خٲطرٕ  نصیحت۔"
  },
  {
    "verse_id": 12,
    "translation": "تہٕ  تٔمی  کۆر  تُہٕندِ  خٲطرٕ  رات  تہٕ  دۅہ  بیٚیہِ  آفتاب  تہٕ  زون  مسخر،  تہٕ  تمام  تارک  تہِ  چِھ  تٔمۍ  سٕندی  تدبیر  (سٍتۍ  نظامٕکۍ)  پابند،  بے  شک  چھے٘  اَتھ  منٛز  عقل  تھاون  والیٚن  لُکن  ہٕندِ  خٲطرٕ  نشٲنِیہِ۔"
  },
  {
    "verse_id": 13,
    "translation": "بییہ  (باقی)  یِکینٛژھاہ  تہِ  (حیوانوٗکُلیٚو  کٹیٚو  تہٕ  معدنیات  وغٲرو  منٛزٕ)  تٔمۍ  تُہٕندِ  خٲطرٕ  زمینس  منٛز  پٲدٕ  چُھ  کۆرمُت  یہِندۍ  رنگ  (یعنی  جنس،  ذٲژ  تہٕ  شکلہٕ،  قٔسٕم،  خٲصیت  تہٕ  منافع)  بیۆن  بیۆن  چِھ  (تمام  چِھ  تُہٕندِ  خٲطرٕ  مسخر)،  بے  شک  چھے٘  اَتھ  منٛز  نصیحت  رٹن  والیٚن  لُکن  ہٕندِخٲطرٕ  نشٲنی۔"
  },
  {
    "verse_id": 14,
    "translation": "تہٕ  سُے  چُھ  ییٚمۍ  (فضاہس  تہٕ  خۅشکی  علاوٕہ)  بحر  (یعنی  دریاو  تہٕ  سمندر)  تہِ  مسخر  کٔرۍ  تاکہ  تۆہۍ  کھیٚیِو  تَمہِ  منٛزٕتازٕہ  (تہٕ  پسندیدٕہ)  ماز  تہٕ  تۆہۍ  کٔڑِو  تَمہِ  منٛزٕمۅختہٕ  (بیترِ)  یِم  تۆہۍ  شوٗبِہ  خٲطرٕ  لاگان  چِھو  تہٕ  (اے  انسان!)  ژٕ  چُھکھ  ناوٕ  (تہٕ  جہازٕ)  وُچھان  یِم  (دریاون  تہٕ  سمندرن  ہُنٛد)  آب  پھاسوِتھ  تَتھ  منٛز  پکان  چِھ،  تہٕ  (یہِ  سورُے  کۆر  اَمہِ  موجوب)  تاکہ  تۆہۍ  ژھٲنڈِو  (دوٗر  دوٗر  تام)  تٔمۍ  سُنٛد  فضل  (یعنی  رزق)  بیٚیہِ  یہِ  زِ  تۆہۍ  بٔنِو  شکرگزار۔"
  },
  {
    "verse_id": 15,
    "translation": "تہٕ  تٔمی  بنٲوۍ  زمینس  منٛز  (مختلف  مادٕہ  پانہٕ  وٲنۍ  رَلٲوِتھ)  گۆبۍ  پہاڑ  تاکہ  یہِ  گۆژھ  نہٕ  سپدُن  زِ  تَتھ  وۅتھہِ  (پننِس  مدارس  منٛز  حرکت  کرنہٕ  وِزِ)  تۆہۍ  ہیٚتھ  تتھراے  بیٚیہِ  بناوین  کۅلہٕ  تہٕ  (قدرتی)  وَتہٕ  (تہِ)  تاکہ  تۆہۍ  ہیٚکِو  (مٔنزِلن  تام  واتنہٕ  مۅکھہٕ)  وَتھ  لٔبتِھ۔"
  },
  {
    "verse_id": 16,
    "translation": "بیٚیہِ  بناوین  (دۅہس  منٛز  وَتھ  ژھانڈنہٕ  خٲطرٕ)  علامتہٕ،  تہٕ  (راتھ  کِیُت)  چِھ  لُکھ  تارکو  ذریعہ  (تہِ)  وَتھ  لبان۔"
  },
  {
    "verse_id": 17,
    "translation": "کیا  سُہ  خٲلق  یُس  (یوٗتاہ  کینہہ)  پٲدٕ  کرِ  ہیٚکیا  تس  ہیوٗ  ٲسِتھ  یُس  نہٕ  (کِہِنۍ  تہِ)  پٲدٕ  ہیٚکہِ  کٔرِتھ،  کیا  تۆہۍلُکھ  چِھو  نا  نصیحت  مانان؟"
  },
  {
    "verse_id": 18,
    "translation": "تہٕ  ہرگاہ  تۆہۍ  اللہ  تعالیٰ  سٕنزٕ  نعمتہٕ  گٕنزراونہ  یژِھو  کینہہ  ہیٚکوِ  نہٕ  تِمہٕ  پوٗرٕ  پٲٹھۍگٕنزرٲوِتھ،  بے  شک  چُھ  اللہ  تعالیٰ  بۆڈ  مغفرت  کرن  وول  سیٚٹھاہ  مہربان۔"
  },
  {
    "verse_id": 19,
    "translation": "تہٕ  اللہ  تعالیٰ  چُھ  زانان  یِکینٛژھاہ  تۆہۍ  کٔھٹتھ  چِھو  تھاوان  تہٕ  یِکینٛژھاہ  تۆہۍ  نۆن  چِھو  کڑان۔"
  },
  {
    "verse_id": 20,
    "translation": "تہٕ  یِم  (مشرک)  لُکھ  یِمن  (پۅتلیٚن)  اللہ  تعالیٰ  ہس  وَرٲے  پوٗزان  چِھ  تِم  ہیٚکن  نہٕ  کِہِنۍ  تہِ  پٲدٕ  کٔرِتھ  بلکہ  چِھ  تِم  پانہٕ  آمٕتۍ  پٲدٕ  کرنہٕ۔"
  },
  {
    "verse_id": 21,
    "translation": "(تِم)  چِھ  مۅردٕ  زندٕہ  چِھنہٕ  کینہہ،  تہٕ  (تِمن)  چُھنہٕ  (تیوٗت  تہِ)  شعور  زِ  (لُکھ)  کریِن  تُلنہٕ۔"
  },
  {
    "verse_id": 22,
    "translation": "تُہُنٛد  معبود  چُھ،  کُن  معبود،وۅنۍ  یِم  لُکھ  ٲخرتس  پیٚٹھ  ایمان  چِھنہٕ  تھاوان  تِہِندۍ  دل  چِھ  منکر  بیٚیہِ  چِھ  تِم  بُتھۍ  پھِرۍ  تہٕ  تکبرکرن  وٲلۍ۔"
  },
  {
    "verse_id": 23,
    "translation": "یہِ  کتھ  چھے٘  حق  تہٕ  ثٲبت  زِاللہ  تعالیٰ  چُھ  زانان  یِکینٛژھاہ  تِم  کٔھٹِتھ  چِھ  تھاوان  تہٕ  یِکینٛژھاہ  تِم  نۆن  چِھ  کڑان،  بے  شک  چُھنہٕ  سُہ  بُتھۍپھِریٚن  تہٕ  تکبرکرن  والیٚن  پسندکران۔"
  },
  {
    "verse_id": 24,
    "translation": "تہٕ  ییٚلہِ  تِمن  پٕۯژھنہٕ  چُھ  یِوان  زِ  تُہٕندۍ  ربّن  کیا  چُھ  نٲزل  کۆرمُت؟  تِم  چِھ  (تیٚلہِ)  ونان  بروٗنٹھِمیٚن  قومن  ہٕنزٕ  اَپزِ  دٔلیٖلہٕ  (چھَن  نٲزل  کرِمَژٕ)۔"
  },
  {
    "verse_id": 25,
    "translation": "(یہِ  سورُے  چِھ  اَمہِ  موجوٗب  ونان)  تاکہ  قیامت  کہ  دۅہ  تُلن  تِم  پنٕنۍ (بدعملن  ہٕنٛدۍ)  پوٗرِ  پوٗر  بور  تہٕ  کینہہ  بور  (تُلن)  تِمن  لُکن  ہٕندۍ  تہِ  یِمن  (پننہِ)  جہالت  کہ  ذریعہ  وَتہِ  چِھ  ڈالان،  زٲنِتھ  تھٲوِو!  سیٚٹھاہ  خراب  بور  چُھ  یُس  یم  تُلان  چِھ۔"
  },
  {
    "verse_id": 26,
    "translation": "بے  شک  کۆر  تِمَو  لُکو  (تہِ)  فریب  یِم  یِمن  برونٛہہ  ٲسۍ،  لہٰذا  پٕۯٲٹ  اللہ  تعالیٰ  ہن  تِہِنز  (مکروفریبٕچ)  لٔر  کٕنہ  تلہٕ  پتہٕ  پیٚو  تِمن  پیٚٹھۍ  کِنۍ  تِمن  پیٚٹھ  پش  تہٕ  تِمن  پیٚٹھ  آو  تَمہِ  اندٕ  عذاب  ییٚمِیُک  نہٕ  تِمن  خیال  تہِ  اوس۔"
  },
  {
    "verse_id": 27,
    "translation": "پتہٕ  کرِ  سُہ  تِمن  قیامت  کہ  دۅہ  خٔجِل  تہٕ  ارشاد  فرماوِ،  میٲنۍ  تِم  شریک  کتہِ  چِھ  یہِندِس  حقس  منٛز  تۆہۍ  (مومنن  سٍتۍ)  ژُوان  ٲسۍوٕ،  تِم  لُکھ  یِمن  علم  چُھ  دِنہٕ  آمُت  وَنن،  بے  شک  چھے٘  اَز  کٲفرن  پیٚٹھ  (پۯتھ  قٔسمٕچ)  رسوٲیی  تہٕ  بربٲدی۔"
  },
  {
    "verse_id": 28,
    "translation": "یہِندۍ  روح  فرشتہٕ  اتھ  حالس  منٛز  قبض  چِھ  کران  زِ  تِم  آسن  پننیٚن  نفسن  پیٚٹھ  (بدستور)  ظلم  کران،  پتہٕ  کرن  تِم  (قیامت  کہ  دۅہ)  اطاعتُک  تہٕ  فرمانبردٲری  ہُنٛد  اظہار  (تہٕ  ونن،)  أسۍ  ٲسۍ  نہٕ  (دنیاہس  منٛز)  کانٛہہ  برٲیی  کران،  کیازِ  نہٕ  بے  شک  چُھ  اللہ  تعالیٰ  وارٕ  پٲٹھۍ  زانان  یِکینٛژھاہ  تۆہۍ  کران  ٲسۍ  وٕ۔"
  },
  {
    "verse_id": 29,
    "translation": "وۅنۍ  گٔژِھو  تۆہۍ  جہنم  کیو  دروازو  کِنۍ  دٲخل،  تۆہۍ  چِھو  اَتھ  منٛز  ہمیشہ  روزن  وٲلۍ،  لہٰذا  کِژھ  خراب  روزن  جاے  چھ  تکبر  کرن  والیٚن  ہٕندِ  خٲطرٕ۔"
  },
  {
    "verse_id": 30,
    "translation": "تہٕ  پرہیزگار  لُکن  چُھ  وَننہٕ  یِوان  زِ  تُہٕندۍ  ربّن  کیا  چُھ  نٲزل  کۆرمُت؟  تِم  چِھ  ونان،  (دنیاہُک  تہٕ  ٲخرتُک)  رٕژَر  (چُھن  نٲزل  کۆرمُت)،  تِمن  لُکن  خٲطرٕ  یِم  نیکی  روٗدۍ  کران  چُھ  یَتھ  دُنیاہس  منٛز  (تہِ)  رٕژر،  تہٕ  ٲخرتُک  گرٕ  چُھ  ضرور  تہٕ  ضرور  بہتر،تہٕ  پرہیزگارن  ہُنٛد  گرٕ  کوتاہ  جان  چُھ۔"
  },
  {
    "verse_id": 31,
    "translation": "پوشوٕنہِ  بہارٕکۍ  باغ  چِھ  یِمن  منٛز  تِم  اَژن  یِمن  بٔنۍ  کِنۍ  کۅلہٕ  آسن  پکان،  تِمن  منٛز  آسہِ  تِہِندِ  خٲطرٕ  (دستیاب)  یِکینٛژھاہ  تِم  ژھارن،  یِتھہٕ  پٲٹھۍ  چُھ  اللہ  تعالیٰ  پرہیزگارن  معاوضہٕ  عطا  کران۔"
  },
  {
    "verse_id": 32,
    "translation": "یہِندۍ  روح  فرشتہٕ  اتھ  حالس  منٛز  قبض  چِھ  کران  زِ  تِم  آسن  (نیکی  تہٕ  اطاعت  کہ  بٲعث)  پاک  تہٕ  خۅش،  (تِمن  چِھ  فرشتہٕ  روح  قبض  کرنہٕ  وقتے  ونانٛ)  تۅہیہِ  پیٚٹھ  ٲسِن  سلامتی،تۆہۍ  گٔژِھو  جنتس  منٛز  دٲخل  تِمن  (صالح  عملن)  ہٕندِ  بٲعث  یِمہٕ  تۆہۍ  کران  ٲسۍوٕ۔"
  },
  {
    "verse_id": 33,
    "translation": "بیٚیہِ  کتھ  چیزس  چِھ  یِم  پۯاران  اَمہِ  ورٲے  زِ  یِمن  نِشہِ  یِن  فرشتہٕ  نَتہٕ  واتہِ  تُہٕندِس  ربّ  سُنٛد  (عذابُک)  حُکم،  یی  کینٛژھاہ  اوس  تِمَو  لُکو  (تہِ)  کۆرمُت  یِم  یِمن  برونٛہہ  ٲسۍ،  تہٕ  اللہ  تعالیٰ  ہن  اوس  نہٕ  تِمن  پیٚٹھ  ظلم  کۆرمُت  البتہ  ٲسۍ  تِم  پانہٕ  پننیٚن  نفسن  پیٚٹھ  ظلم  کران۔"
  },
  {
    "verse_id": 34,
    "translation": "لہٰذا  یِم  اعمال  تِمَو  کٔرِ  مٕتۍ  ٲسۍ  تِمنٕے  ہٕندۍ  سزا  وٲتۍ  تِمن  تہٕ  تٔمی  (عذابن)  وۆل  تِمن  نال  یَتھ  تِم  ہزٕل  ٲسۍ  کران۔"
  },
  {
    "verse_id": 35,
    "translation": "تہٕ  مشرک  لُکھ  چِھ  ونان  ہرگاہ  اللہ  تعالیٰ  یژھِ  ہے  تیٚلہِ  کرہَو  نہٕ  أسۍ  تس  ورٲے  کُنہِ  تہِ  چیزٕچ  پوٗزا،  نَہ  أسۍ  تہٕ  نَہ  سٲنۍ  مٲلۍ  بُڈِ  بب،  تہٕ  نَہ  دِمہَو  أسۍ  تٔمۍ  سٕندِ  (حکمہٕ)  ورٲے  کانٛہہ  چیز  حرام  قرار،  یی  کینٛژھاہ  اوس  تِمَو  لُکو  (تہِ)  کۆرمُت  یِم  یِمن  برونٛہہ  ٲسۍ،  کیا  تیٚلہِ  چھا  رسولن  ہٕندِ  ذمہٕ  (اللہ  تعالیٰ  سُنٛد  پیغام  تہٕ  احکام)  واضح  پٲٹھۍ  واتناونہٕ  علاوٕہ  بییہ  کینہہ؟"
  },
  {
    "verse_id": 36,
    "translation": "تہٕ  بے  شک  سوٗز  اَسہِ  پۯتھ  اُمّتس  منٛز  اَکھ  رسول  زِ  (لوٗکو)  تۆہۍ  کٔرِواللہ  تعالیٰ  سٕنز  عبادت  تہٕ  طاغوتس  (یعنی  شیطان  سٕندِتہٕ  پۅتلیٚن  ہٕندِ  اطاعتہٕ  تہٕ  پوٗزایہِ)  نِشہِ  روٗزوپتھ،  پتہٕ  سپٕدۍ  تِمَو  منٛزٕ  کینہہ  یِمن  اللہ  تعالیٰ  ہن  ہدایت  دِیُت  تہٕ  تِمن  منٛز  سپٕدۍ  کینہہ  تِم  یِمن  پیٚٹھ  گمرٲہی  گٔیہِ  (ٹھیک)  ثٲبت،  لہٰذا  کٔرِو  تۆہۍ  زمینس  منٛز  سٲل  تہٕ  وُچِھو  زِ  انکار  کرن  والیٚن  ہُنٛد  انجام  کیا  سپُد۔"
  },
  {
    "verse_id": 37,
    "translation": "اگر  تۅہیہِ  یہِندِہدایتس  پیٚٹھ  یِنٕچ  سخ  طلب  چھَو  تیٚلہِ  (مَہ  رٔٹِوتۆہۍ  پننِس  پاک  طبعیتس  پیٚٹھ  یوٗتاہ  بار)  بے  شک  یس  اللہ  تعالیٰ  گمراہ  چُھ  ٹھہراوان  تس  چُھنہٕ  ہدایت  دِوان  تہٕ  تِہِندِ  خٲطرٕ  چُھنہٕ  کانٛہہ  مددگار  آسان۔"
  },
  {
    "verse_id": 38,
    "translation": "تہٕ  یِم  لُکھ  چِھ  بڑٕ  شدٕ  مدٕ  سان  اللہ  تعالیٰ  سٕندۍ  قسم  ہاوان  زِ  یُس  مَرِاللہ  تعالیٰ  تُلہِ  نہٕ  تس  (نَوِسرٕ)،  کیازِ  نہٕ  تٔمۍ  سٕندِذِمہٕ  چُھ  پۆز  وعدٕہ  البتہ  اکثر  لُکھ  چِھنہٕ  زانان۔"
  },
  {
    "verse_id": 39,
    "translation": "(مۅردن  ہُنٛد  تُلُن  چُھ  اَمہِ  موجوب)  تاکہ  تِہِندِ  خٲطرٕ  کرِ  سۅ  (حقٕچ)  کتھ  واضح  یَتھ  منٛز  تِم  لُکھ  اختلا  ف  چِھ  کران  بیٚیہِ  یہِ  زِ  کٲفر  لُکن  لگہِ  پتہ  زِ  درحقیقت  چِھ  تِمَے  اَپزِیٲرۍ۔"
  },
  {
    "verse_id": 40,
    "translation": "سون  فرمان  چُھ  کُنہِ  چیزٕ  خٲطرٕ  بس  یی  آسان  زِ  ییٚلہِ  أسۍ  تمُیک  (وجودس  منٛز  اَننُک)  ارادٕہ  چِھ  کران  تیٚلہِ  چِھ  أسۍ  تتھ  فرماوان  سَپَد  تہٕ  سُہ  چُھ  سپدان۔"
  },
  {
    "verse_id": 41,
    "translation": "تہٕ  یِمَو  اللہ  تعالیٰ  سٕنزِ  وَتہِ  منٛز  ہجرت  کٔر  اَمہِ  پتہٕ  زِ  تِمن  پیٚٹھ  آے  (رنگہٕ  رنگہٕ)  ظلم  کرنہٕ  تیٚلہِ  دِمَو  أسۍ  ضرور  تِمن  دنیاہس  (سٕے)  منٛزبہتر  ٹھکانہٕ،  تہٕ  ٲخرتُک  اجر  چُھ  پٔزۍپٲٹھۍ  سیٚٹھاہ  بۆڈ،کاش!  تِمن  آسِہے  (اَمہِ  رازٕچ)  پے۔"
  },
  {
    "verse_id": 42,
    "translation": "یِمَو  لُکو  صبر  کۆر  بیٚیہِ  چِھ  پننِس  ربّس  پیٚٹھ  توکل  کٔرِتھ  تھاوان۔"
  },
  {
    "verse_id": 43,
    "translation": "تہٕ  اَسہِ  چِھ  تۅہیہِ  برونٛہہ  تہِ  مردٕے  سوٗزِمٕتۍ  رسول  بنٲوِتھ  یِمن  کُن  أسۍ  وحی  ٲسۍ  سوزان  لہٰذا  ٲسِو  تۆہۍ  زانن  والیٚن  پٕۯژھان  اگر  تۅہیہِ  پانس  آسیو  نہٕ  (کینہہ)  پے۔"
  },
  {
    "verse_id": 44,
    "translation": "(تِم  تہِ  ٲسۍ)  واضح  دلیلو  تہٕ  کتابو  سان  (سوٗزِمٕتۍ)،  تہٕ  (اے  نبیِ  مکرّم!)  اَسہِ  چُھ  تۅہیہِ  کُن  ذکرِ  عظیم  (قرآن)  نٲزل  کۆرمُت  تاکہ  تۆہۍ  ویٚژھنٲوِو  وارٕ  پٲٹھۍ  لُکن  خٲطرٕ  تِم  (پیغام  تہٕ  احکام)  یِم  تِمن  کُن  سوزنہ  چِھ  آمٕتۍ  تہٕ  تاکہ  تِم  کرن  غوروفکر۔"
  },
  {
    "verse_id": 45,
    "translation": "کیا  تِم  بُرٕچالہٕ  کرن  وٲلۍ  لُکھ  چھا  اَمہِ  کتھہِ  نِشہِ  بے  خوف  سپٕدِمٕتۍ  زِ  اللہ  تعالیٰ  والہِ  تِمن  زمینس  تَل  نَتہٕ  سوزِتِمَن  پیٚٹھ  (کُنہِ)  تِژِھہ  جایہِ  کِنۍ  عذاب  ییٚمِیُک  نہٕ  تِمن  کانٛہہ  اندازٕہ  تہِ  آسہِ۔"
  },
  {
    "verse_id": 46,
    "translation": "نَتہٕ  رَٹہِ  تِمن  نژنس  پھیرنس  (سفرس  تہٕ  تجارت  کِس  کارس)  دورانٕے  لہٰذا  ہیٚکن  نہٕ  تِم  اللہ  تعالیٰ  ہس  عٲجز  کٔرِتھ۔"
  },
  {
    "verse_id": 47,
    "translation": "یا  رَٹہِ  تِمن  تِہِندِس  کھوژنس  پیٚٹھ،  بے  شک  چُھ  تُہُنٛد  ربّ  بۆڈ  شفیق  سیٚٹھاہ  مہربان۔"
  },
  {
    "verse_id": 48,
    "translation": "کیا  تِمَو  وُچھنا  تِمن  (سایہ  دار)  چیزن  کُن  یِم  اللہ  تعالیٰ  ہن  پٲدٕچِھ  کٔرِمٕتۍ  (زِ)  تِہِندۍ  سایہِ  چِھ  دٔچِھنۍ  کِنۍتہٕ  کھووٕرۍکِنۍاللہ  تعالیٰ  ہس  سجدٕہ  کران  کران  پھیران  روزان  تہٕ  تِم  چِھ  (درحقیقت)  فرمان  بردٲری  تہٕ  عاجزی  ہُنٛد  اظہار  کران۔"
  },
  {
    "verse_id": 49,
    "translation": "تہٕ  یِکینژھاہ  آسمانن  منٛز  تہٕ  یِکینٛژھاہ  زمینس  منٛز  چُھ  تمام  زُوذٲژ  تہٕ  فرشتہٕ،  اللہ  تعالیٰ  ہس  (سٕے)  چِھ  سجدٕہ  کران  تہٕ  تِم  چِھنہٕ  (رَژھ  تہِ)  غرور  تہٕ  تکبرکران۔"
  },
  {
    "verse_id": 50,
    "translation": "تِم  چِھ  پننِس  ربّس  یُس  تِمن  پیٚٹھہٕ  چُھ  کھوژان  روزان  تہٕ  یُس  حکم  تِمن  دِنہٕ  چُھ  یِوان  (سُہ)  چِھ  بجا  انان۔"
  },
  {
    "verse_id": 51,
    "translation": "تہٕ  اللہ  تعالیٰ  ہن  چُھ  فرموومُت،تۆہۍ  مَہ  بنٲوِو  زٕ  معبود،  بے  شک  چُھ  سُے  (اللہ  تعالیٰ)  کُن  معبود،  تہٕ  تۆہۍ  روٗزِو  مے  یوت  کھوژان۔"
  },
  {
    "verse_id": 52,
    "translation": "تہٕ  یِکینٛژھاہ  آسمانن  تہٕ  زمینس  منٛز  چُھ  (سورُے)  چُھ  تٔمۍ  سُندُے  تہٕ  تٔمۍ  سٕنز  فرمانبردٲری  چھے٘  (سارِنے  پیٹھ)  وٲجب۔  تیٚلہِ  کیا  تۆہۍ  چِھوٕ  اللہ  تعالیٰ  ہس  ورٲے  (بییہ  کٲنسہِ)  کھوژان۔"
  },
  {
    "verse_id": 53,
    "translation": "تہٕ  تۅہیہِ  یۅسہٕ  تہِ  نعمت  حٲصل  چھَو  سۅ  چھَو  تیٚلہِ  اللہ  تعالیٰ  سٕندی  طرفہٕ،  پتہٕ  ییٚلہِ  تۅہیہِ  تکلیف  چُھ  واتان  تیٚلہِ  چِھو  تۆہۍ  تٔسۍ  برونٛہہ  کنہِ  آہ  و  زٲری  کران۔"
  },
  {
    "verse_id": 54,
    "translation": "وۅنۍییٚلہِ  اللہ  تعالیٰ  سُہ  تکلیف  چُھ  دوٗر  کران  پتہٕ  چُھ  تۅہیہِ  منٛزٕ  اَکھ  دۆر  تَمہِ  وقتہٕ  پننِس  ربّس  سٍتۍ  شرک  لاگان  کرُن۔"
  },
  {
    "verse_id": 55,
    "translation": "(یہِ  کفرتہٕ  شرک  اَمہِ  موجوب)  تاکہ  تِم  کرن  تِمن  (نعمتن)  ہٕنز  ناشکری  یِمہٕ  اَسہِ  تِمن  عطا  چھے٘  تھاوِمَژٕ  کٔرِتھ،  لہٰذا  (اے  مشرکو!  کینٛژھن  دۅہن)  تُلِو  فٲیدٕہ  پتہٕ  لگیو  عنقریب  تۅہیہِ  (پَنُن  انجام)  پے۔"
  },
  {
    "verse_id": 56,
    "translation": "تہٕ  یِم  چِھ  تِمن  (پۅتلیٚن)  خٲطرٕ  یمن  (ہٕنٛز  حقیقت)  یم  پانہٕ  تہِ  چِھنہٕ  زانان  تَمہِ  رزق  منٛزٕ  حصہٕ  کران  مقرر  یُس  اَسہِ  یِمن  عطا  چُھ  کٔرِتھ  تھوومُت۔  اللہ  تعالیٰ  سُنٛد  قسم!  تۅہیہِ  یِیَو  تتھ  بہتانس  متعلق  ضرور  پٕۯژھ  گٲر  کرنہٕ  یُس  تۆہۍ  گنڈان  چِھو۔"
  },
  {
    "verse_id": 57,
    "translation": "تہٕ  یِم  (کٲفر  تہٕ  مشرک)  چِھ  اللہ  تعالیٰ  سٕندِ  خٲطرٕ  کورِ  کران  مقرر  سُہ  چُھ  (اَمہِ  نِشہِ)  پاک  تہٕ  پانس  خٲطرٕ  تِکینٛژھاہ  (یعنی  نیٚچِوۍ)  یہِٕنز  تِم  خوٲہش  چِھ  کران۔"
  },
  {
    "verse_id": 58,
    "translation": "تہٕ  ییٚلہِ  تِمَو  منٛزٕ  کٲنسہِ  کورِ  ہٕنٛز  (زیٚنٕچ)  خبر  چھے٘  بوزناونہٕ  یِوان  تیٚلہِ  چُھ  تٔمۍ  سُنٛد  بُتھ  کِرہُن  گژھان  بیٚیہِ  چُھ  شرارت  سٍتۍ  برنہٕ  یِوان۔"
  },
  {
    "verse_id": 59,
    "translation": "سُہ  چُھنہٕ  لُکن  کُن  بُتھ  دِوان  تَمہِ  بُرٕ  خبرِکِنۍ  یۅسہٕ  تس  بوزناونہٕ  چھے٘  آمٕژ،  (وۅنۍ  چُھ  یہِ  سونچُن  لاگان  زِ)  تس  تھاوِیا  ذلت  تہٕ  خٔجِل  زٔدی  ہیٚتھ  (زندٕہ)  کِنہٕ  تس  دۆبراوِ  میٚژِ  تل  (یعنی  زندے  کریٚس  دفن)،  خبردار!  کوتاہ  خراب  فٲصلہٕ  چُھ  یُس  تِم  کران  چِھ۔"
  },
  {
    "verse_id": 60,
    "translation": "تِمن  لُکن  ہُنٛد  یِمن  ٲخرتس  پیٚٹھ  ایمان  چُھنہٕ  چُھ  (یہِ)  سیٚٹھاہ  بُرٕ  صفت،  تہٕ  تھَدِ  پایُک  صفت  چُھ  صرف  اللہ  تعالیٰ  سٕے  یوت  تہٕ  سُہ  چُھ  غٲلب  حکمت  وول۔"
  },
  {
    "verse_id": 61,
    "translation": "تہٕ  ہرگاہ  اللہ  تعالیٰ  لُکن  آسِہے  تِہِندِ  ظلمہٕ  بدلہٕ  (فوراً)  رٹان  تیٚلہِ  تۯاوِہے  نہٕ  یَتھ  (زمینس)  پیٚٹھ  کٲنسہِ  زُودارس  یلہٕ  مگر  سُہ  چُھ  تِمن  مقررکرنہٕ  آمتِس  وقتس  تام  مہلت  دِوان،  وۅنۍییٚلہِ  تِہُنٛد  مقرر  وقت  واتان  چُھ  پتہٕ  نَہ  ہیٚکن  تِم  اَکھ  گٔر  پَتھ  گٔژِھتھ  تہٕ  نَہ  ہیٚکن  برونٛہہ  پٔکِتھ۔"
  },
  {
    "verse_id": 62,
    "translation": "تہٕ  تِم  چِھ  اللہ  تعالیٰ  سٕندِ  خٲطرٕ  تِکینژھاہ  مقرر  کران  یہِ  (پننہِ  مۅکھہٕ)  ناپسند  چِھ  کران  تہٕ  تِہٕنزٕ  زیٚوٕ  چھے٘  اَپُز  ونان  زِ  تِہٕندِ  خٲطرٕ  چُھ  رٕژر،  (ہرگز  نہٕ!)  حقیقت  چھے٘  یہِ  زِ  تِہِندِ  خٲطرٕ  چُھ  جہنم  تہٕ  یِم  یِن  (جہنمس  منٛز)  سارِوٕے  برونٛہہ  سوزنہٕ  (تہٕ  تتھ  منٛز  یِن  ہمیشہ  خٲطرٕ  تۯاونہٕ)۔"
  },
  {
    "verse_id": 63,
    "translation": "اللہ  تعالیٰ  سُنٛدقسم!پٔزۍپٲٹھۍ  سوٗزۍ  اَسہِ  تۅہیہِ  برونٛہہ  (تہِ  واریاہن)  اُمّتن  کُن  رسول  پتہٕ  ہٲوۍ  شیطانن  تِمن  (اُمتن)  خٲطرٕ  تِہِندۍ  (بُرٕ)  اعمال  مٲرۍ  مٔندۍ  تہٕ  شوٗبدار  بنٲوِتھ،وۅنۍ  چُھ  سُے  (شیطان)  ازیہُنٛد  دوست  تہٕ  یہنٛد  خٲطرٕ  چُھ  دگ  تُلوُن  عذاب۔"
  },
  {
    "verse_id": 64,
    "translation": "تہٕ  اَسہِ  کٔر  نہٕ  تۅہیہِ  کُن  کتاب  نٲزل  مگر  اَمہِ  موجوب  زِ  تۆہۍ  کٔرِو  تِمن  پیٚٹھ  تِم  (احکام)  واضح  یِمن  منٛز  تِم  اختلاف  چِھ  کران  تہٕ  (اَمہِ  موجوب  زِ  یہِ  کتاب)  چھے٘  ہدایت  تہٕ  رحمت  تَتھ  قومس  خٲطرٕ  ییٚمۍ  ایمان  چُھ  اۆنمُت۔"
  },
  {
    "verse_id": 65,
    "translation": "تہٕ  اللہ  تعالیٰ  ہن  وول  آسمانہٕ  طرفہٕ  روٗد  تہٕ  تَمہِ  سٍتۍ  کٔرٕن  زمین  اَمہِ  کہ  مۅردٕ  (یعنی  بنجر)  سپدنہٕ  پتہٕ  زندٕہ  (یعنی  سرسبز  تہٕ  شاداب)۔  بے  شک  چھے٘  اَتھ  منٛز  (نصیحت)  بوزن  والیٚن  خٲطرٕ  نشٲنی۔"
  },
  {
    "verse_id": 66,
    "translation": "تہٕ  بے  شک  چُھ  تُہٕندِ  خٲطرٕ  چارواین  منٛز  (تہِ)  غورکرنُک  مقام،  أسۍ  چِھ  تِہِندیٚو  جسمو  اندرٕ  تَمہِ  چیزٕ  نِشہِ  یُس  أندرمَن  منٛز  موجود  (کینٛژھو)  چیزوتہٕ  خون  کہ  پانہ  وٲنۍ  رلنہ  سٍتۍ  (وجودس  یِوان  چُھ) خٲلص  دۅد  کٔڑِتھ  تۆہۍ  چاوان (یُس) چیٚنہٕ  والیٚن  خٲطرٕ  چُھ  خۅشگوار  آسان۔"
  },
  {
    "verse_id": 67,
    "translation": "بیٚیہِ  چِھو  تۆہۍ  کٔھزرَن  تہٕ  دچھَن  ہٕندیٚومیٚوَو  نِشہِ  کھنڈتہٕ  (باقی)  جان  غذا  بناوان،  بے  شک  چھے٘  اَتھ  منٛز  گاٹلیٚن  خٲطرٕ  نشٲنی۔"
  },
  {
    "verse_id": 68,
    "translation": "تہٕ  تُہٕندۍ  ربّن  تۯوو  ماچھ  تُلرِ  ہٕندِس  دِلس  منٛز  (خیال)  زِ  ژٕ  بناو  کینٛژھن  پہاڑن  منٛز  پنٕنۍ  گرٕ  تہٕ  کینٛژھن  کُلیٚن  منٛز  تہٕ  کینٛژھن  چھپرن  منٛز  (تہِ)  یِمن  لُکھ  چِھ  (پشن  ہٕندۍ  پٲٹھۍ)  تھۆد  بناوان۔"
  },
  {
    "verse_id": 69,
    "translation": "وۅنۍ  آس  ژٕ  پۯتھ  قٔسمہٕ  کیو  میٚوَونِشہِ  رس  ژٕہان  پتہٕ  آس  پننِس  ربّ  سٕنزن  (سمجھاونہٕ  آمژن)  وتن  پیٚٹھ  (یِمہٕ  تِمن  میٚون  تہٕ  پوشن  تام  واتان  چھے٘  یِمن  ژے٘  رس  چُھے  ژٕہُن،  باقین  تُلریٚن  خٲطرٕ  تہِ)  آسٲنی  فراہم  کران  کران  پکان،  تِہٕندیٚو  شکمو  منٛزٕ  چُھ  اَکھ  چیٚنُک  چیز  نیران  (سُہ  چُھ  ماچھ)  ییٚمِکۍ  رنگ  بیۆن  بیۆن  چِھ  آسان،  اَتھ  منٛز  چُھ  لُکن  خٲطرٕ  شِفا،  بے  شک  چھے٘  اَتھ  منٛز  غوروفکر  کرن  والیٚن  خٲطرٕ  نشٲنی۔"
  },
  {
    "verse_id": 70,
    "translation": "تہٕ  اللہ  تعالیٰ  ہن  چِھو  تۆہۍ  پٲدٕ  کٔرِمٕتۍ  پتہٕ  چُھو  سُہ  تۅہیہِ  وفات  دِوان  (یعنی  تُہُنٛد  روح  چُھ  قبض  کران)۔  تہٕ  تۅہیہِ  منٛزٕ  چُھ  کانٛہہ  سیٚٹھاہ  ناکارہ  وٲنسہِ  (بُجرس)  کُن  پھِرنہٕ  یِوان  تاکہ  (زندگی  منٛز  واریاہ  کینہہ)  زاننہٕ  پتہ  زانہِ  نہٕ  ونۍ  کہنٛۍ  (یعنی  انسان  وُچِھن  مرنہٕ  برونٛہہ  پننہِ  بے  بسی  تہٕ  لاچٲری  ہنٛد  منظر  تہِ)  بے  شک  چُھ  اللہ  تعالیٰ  وارٕ  پٲٹھۍ  زانن  وول  سیٚٹھاہ  قدرت  وول۔"
  },
  {
    "verse_id": 71,
    "translation": "تہٕ  اللہ  تعالیٰ  ہن  چھے٘  تۅہیہِ  منٛزٕ  کینٛژھن  پیٚٹھ  کینٛژھن  رزقس  منٛز  (یعنی  رزق  کیٚن  درجاتن  منٛز)  فضیلت  دِژمٕژ  (تاکہ  سُہ  آزماویٚو  تۅہیہِ  خرچاونہٕ  کہ  حکمہٕ  ذریعہ)،  مگر  یِمن  لُکن  فضیلت  چھے٘  دِنہٕ  آمٕژ  تِم  چِھنہٕ  پننٕۍ  دولت  (یعنی  تَمِیُک  کینہہ  حصہٕ  تہِ)  پننیٚن  زیرِ  دست  (یعنی  غریب)  لُکن  کُن  پھِران  (یعنی  خرچ  چِھنہٕ  کران)  حالانکہ  تِم  سٲری  چِھ  اَتھ  منٛز  (بنیٲدی  ضروٗتن  ہٕندِس  حدس  تام)  برابر،  تیٚلہِ  کیا  تِم  چھا  اللہ  تعالیٰ  سٕنزن  نعمتن  ہُنٛد  انکار  کران۔"
  },
  {
    "verse_id": 72,
    "translation": "تہٕ  اللہ  تعالیٰ  ہن  کٔرۍ  تۅہی  منٛزٕ  تُہٕندِ  خٲطرٕ  جورٕ  پٲدٕ  تہٕ  تُہٕندیٚو  جورَو  (یعنی  خاندارِنیو)  نِشہِ  کٔرِن  تُہٕندِ  خٲطرٕ  نیٚچِوۍتہٕ  زُرۍ  (کورِین  ہنٛدۍ  شُرۍ)  پٲدٕتہٕ  تۅہیہِ  کۆرنَو  پاک  رزق  عطا،  تیٚلہِ  کیا  تِم  چھا  توتہِ  (حق  ترٲوِتھ)  بٲطلس  پیٚٹھ  ایمان  تھاوان  تہٕ  اللہ  تعالیٰ  سٕندِ  نعمت  نِشہِ  چِھ  تِم  ناشکری  کران۔"
  },
  {
    "verse_id": 73,
    "translation": "بیٚیہِ  چِھ  اللہ  تعالیٰ  ہس  ورٲے  تِمن  (پۅتلیٚن)  ہٕنز  پوٗزا  کران  یِم  آسمانو  تہٕ  زمین  نِشہِ  تِہِندِ  خٲطرٕکُنہِ  پٲٹھۍتہِ  رزق  دِنٕکۍ  مٲلک  چِھنہٕ  تہٕ  نَہ  چُھکھ  کانٛہہ  طاقت۔"
  },
  {
    "verse_id": 74,
    "translation": "لہٰذا  مَہ  بنٲوِواللہ  تعالیٰ  ہَس  پیٚٹھ  مِثالہٕ،  بے  شک  چُھ  اللہ  تعالیٰ  زانان  تہٕ  تۆہۍ  چِھو  نہٕ  زانان۔"
  },
  {
    "verse_id": 75,
    "translation": "اللہ  تعالیٰ  ہن  چھے٘  اکھ  مثال  کٔرمٕژ  بیان (زِ) اَکھ  غلام  چُھ  (یُس  کٲنسہِ  ہٕندِس)  ملکیتس  منٛز  چُھ  (پانہٕ)  چُھس  نہٕ  کُنہِ  چیزس  پیٚٹھ  اختیار  تہٕ  (بیاکھ)  چُھ  سُہ  شخص  یس  اَسہِ  پننہِ  طرفہٕ  بہترین  روٗزی  عطا  چُھ  کۆرمُت  پتہٕ  چُھ  سُہ  تَمہِ  منٛزٕ  ژھایہِ  پٲٹھۍ  تہٕ  نَنہِ  وانہٕ  پٲٹھۍخرچ  کران،  کیا  تِم  ہیٚکنہٕ  برابر  ٲسِتھ،  تمام  تعریف  چِھ  اللہ  تعالیٰ  سٕنٛدِ  خٲطرٕ،  بلکہ  چِھنہٕ  تِمَو  منٛزٕ  اکثر  (بنیادی  حقیقت  تہِ)  زانان۔"
  },
  {
    "verse_id": 76,
    "translation": "تہٕ  اللہ  تعالیٰ  ہن  چھے٘  دۅن  (تِتھیٚن)  نفرن  ہٕنز  مثال  بیان  کٔرمٕژ  یِمَو  منٛزٕ  اکھ  کۆل  چُھ  تس  چُھنہٕ  کُنہِ  چیزس  پیٚٹھ  اختیار  تہٕ  چُھ  سُہ  پننِس  مٲلکس  پیٚٹھ  بار،  سُہ  (مٲلک)  یور  تہِ  تس  سوزان  چُھ  تورٕ  چُھنہٕ  کانٛہہ  رٕژر  ہیٚتھ  یِوان،  کیا  سُہ  (کۆل)  تہٕ  (بیاکھ)  سُہ  شخص  یُس  (اتھ  منصبس  پیٹھ  چُھ  زِ)  لُکن  چُھ  عدلُک  تہٕ  انصافُک  حکم  دِوان  بیٚیہِ  چُھ  سُہ  پانہٕ  تہِ  سیٚزِ  وَتہِ  پیٚٹھ  (دۅشوے)  ہیٚکنہٕ  برابر  ٲسِتھ۔"
  },
  {
    "verse_id": 77,
    "translation": "تہٕ  آسمانن  ہنٛد  تہٕ  زمینُک  (سورُے)  غیب  چُھ  اللہ  تعالیٰ  سٕندی  خٲطرٕ،  تہٕ  قیامت  برپا  سپدنُک  واقعہ  سپدِ  تیوٗتاہ  تیزی  سان  یِتھہٕ  پٲٹھۍ  أچھ  ٹٹوارنَتہٕ  اَمہِ  کھوتہٕ  تہِ  تیز،  بے  شک  چُھ  اللہ  تعالیٰ  پۯتھ  چیزس  پیٚٹھ  قدرت  تھاوان۔"
  },
  {
    "verse_id": 78,
    "translation": "تہٕ  اللہ  تعالیٰ  ہن  کٔڑِنَو  تۆہۍ  تُہٕنزو  ماجو  ہٕندیٚو  شکمو  منٛزٕ  (تَتھ  حالتس  منٛز)  نیٚبر  زِ  تۆہۍ  ٲسۍوٕ  نہٕ  کِہِنۍ  زانان  تہٕ  تٔمۍ  بنٲوۍ  تُہٕندِ  خٲطرٕ  کن  تہٕ  أچھ  تہٕ  دل  تاکہ  تۆہۍ  أنِو  شکر  بجا۔"
  },
  {
    "verse_id": 79,
    "translation": "کیا  تِمَو  وُچھنا  جاناوار  یِم  آسمان  کِس  ہواہس  منٛز  (حرکت  تہٕ  وُڈنہٕ  کہ  قانونٕکۍ)  پابند  (سپدِتھ  وُڈان  روزان)  چِھ،  تِمن  چُھنہٕ  اللہ  تعالیٰ  سٕندِ  (قانونہٕ)  وَرٲے  کانٛہہ  چیز  تھپھ  کٔرِتھ  رٔٹِتھ۔بے  شک  چھے٘  اَتھ  (وُڈنہٕ  کِس  اصولس)  منٛزایمان  والیٚن  خٲطرٕ  نشٲنِیہِ۔"
  },
  {
    "verse_id": 80,
    "translation": "تہٕ  اللہ  تعالیٰ  ہن  بنٲوۍتُہٕندِ  خٲطرٕ  تُہٕندۍ  گرٕ  (مستقل)  روزن  جاے  تہٕ  تُہٕندِ  خٲطرٕ  بنٲوِن  چارواین  ہٕندیٚو  مٕسلَو  سٍتۍ  (عارضی)  گرٕ  (یعنی  خٍمہٕ)  یِم  تۅہیہِ  پننہِ  سفرٕ  کہ  وقتہٕ  تہٕ  (سفرس  دوران  مٔنزِلن  پیٚٹھ)  پننہِ  ٹٔھہرنہٕ  وقتہٕ  ہلکہ  باسان  چِھو  تہٕ  (تٔمی  اللہ  تعالیٰ  ہن)  بنٲوۍ  (تُہٕندِ  خٲطرٕ)  تیٖرن  تہٕ  دُمبن  ہٕندِ  ییرٕ  (سٍتۍ)  تہٕ  اوٗنٹن  ہٕنزِ  جٔژ  تہٕ  ژھاوجہِ  ہٕندِ  ییرٕ  سٍتۍ  گھریلو  استعمالٕکۍ  تہٕ  (معیشتس  تہٕ  تجارتس  منٛز)  فٲیدٕہ  تُلنٕکۍ  چیز  (یِم)  مقرر  وقتس  تام  (چِھ)۔"
  },
  {
    "verse_id": 81,
    "translation": "تہٕ  اللہ  تعالیٰ  نٕے  بنٲوۍ  تُہٕندِ  خٲطرٕ  پننیٚن  پٲدٕ  کرنہٕ  آمتیٚن  چیزن  ہٕندۍ  سایہِ  تہٕ  تٔمۍ  بناوِ  تُہٕندِ  خٲطرٕ  پہاڑن  منٛز  چھپن  جایہِ  تہٕ  تٔمۍ  بنٲوۍ  تُہٕندِ  خٲطرٕ  (کینہہ)  تِتھۍ  پوشاک  یِم  تۅہیہِ  گرمی  نِشہِ  بچاوان  چِھو  تہٕ  (کینہہ)  تِتھۍ  پوشاک  یِم  تۅہیہِ  شدید  جنگس  منٛز  (دشمن  سٕندِ  حملہٕ  نِشہِ)  بچاوان  چِھو  یِتھہٕ  پٲٹھۍ  چُھ  اللہ  تعالیٰ  تۅہیہِ  پیٚٹھ  (پالنچ  تہ  حفاظت  کرنچ)  پنٕنۍ  نعمت  پوٗرٕ  کران  تاکہ  تۆہۍنۆمرٲوِو  (تٔمۍ  سٕنزِ  بارگاہِ  منٛز)  احسان  منٛدروزتھ  کلہٕ۔"
  },
  {
    "verse_id": 82,
    "translation": "وۅنۍ  ہرگاہ  تِم  (توتہِ)  بُتھ  پھِرن  تیٚلہِ  چُھ  (اے  نبی  معظّم!)  تُہٕندِ  ذمہٕ  صرف  (میٲنۍ  پیغام  تہٕ  احکام)  صاف  صاف  واتناوُن۔"
  },
  {
    "verse_id": 83,
    "translation": "یِم  لُکھ  چِھ  اللہ  تعالیٰ  سٕندِس  نعمتس  پۯزٕ  ناوان  پتہٕ  چِھ  تَتھ  انکار  کران  تہٕ  یِمن  منٛز  چِھ  اکثر  کٲفر۔"
  },
  {
    "verse_id": 84,
    "translation": "تہٕ  ییٚمہِ  دۅہ  أسۍ  پۯتھ  اُمّت  منٛز  (تٔمۍ  سُنٛد  نبی  تٔمۍ  سٕندیٚن  اعمالن  پیٚٹھ)  گواہ  بنٲوِتھ  تُلون  پتہٕ  یِیہِ  نہٕ  کٲفرلُکن  (کانٛہہ  عذر  پیش  کرنُک)  اجازت  دِنہٕ  تہٕ  نَہ  یِیہِ  (تَمہِ  وقتہٕ)  تِمن  نِشہِ  توبُک  تہٕ  واپس  پھیرنُک  مطالبہٕ  کرنہٕ۔"
  },
  {
    "verse_id": 85,
    "translation": "تہٕ  ییٚلہِ  ظٲلم  لُکھ  عذاب  وُچھن  پتہٕ  نَہ  یِیہِ  تِمن  (تَتھ  عذابس  منٛز)  کمی  کرنہٕ  تہٕ  نَہ  یِیہِ  تِمن  مہلتٕے  دِنہٕ۔"
  },
  {
    "verse_id": 86,
    "translation": "تہٕ  ییٚلہِ  مشرک  لُکھ  پننیٚن  (پانے  بناونہٕ  آمتیٚن)  شریکن  وُچھن  پتہٕ  وَنن،  اے  سانہِ  ربّہ!  یِمَے  ٲسۍ  سٲنۍ  شریک  یِمن  أسۍ  ژٕ  ترٲوِتھ  پوٗزا  ٲسۍ  کران،  پتہٕ  سوزن  تِم  (شریک)  تِمن  (درجواب)  پیغام  زِ  بے  شک  چِھو  تۆہۍ  اَپزِیٲرۍ۔"
  },
  {
    "verse_id": 87,
    "translation": "تہٕ  یِم  (مشرک)  کرن  تَمہِ  دۅہ  اللہ  تعالیٰ  سٕندِس  دربارس  منٛز  عٲجزی  تہٕ  فرمانبردٲری  ظٲہر  تہٕ  یمن  راوِ  سُہ  سورُے  بہتان  یُس  یم  گنڈان  ٲسۍ۔"
  },
  {
    "verse_id": 88,
    "translation": "یِمَو  لُکو  کفر  کۆر  تہٕ  (باقین)  روٗدۍ  اللہ  تعالیٰ  سٕنزِ  وَتہِ  نِشہِ  پتھ  رٹان  أسۍ  کرَو  تِہِندِس  عذابس  پیٚٹھ  عذابُک  ہُریٚر  اَمہِ  وجہ  کِنۍ  زِ  تِم  ٲسۍ  فساد  تُلان۔"
  },
  {
    "verse_id": 89,
    "translation": "تہٕ  (یہِ)  آسہِ  سُہ  دۅہ  (ییٚلہِ)  أسۍ  تُلون  پۯتھ  اُمّتہٕ  منٛزٕ  تِموٕے  منٛزٕ  خۅد  تِمن  پیٚٹھ  اکھ  گواہ  تہٕ  (اے  حبیبِ  مکرّم!)  أسۍ  اَنَو  تۆہۍ  تِمن  تمامن  (امتن  تہٕ  پیغمبرن)  پیٚٹھ  گواہ  بنٲوِتھ،  تہٕ  اَسہِ  چھے٘  تۅہیہِ  پیٚٹھ  سۅ  عظیم  کتاب  نٲزل  کٔرمٕژ  یۅسہٕ  پۯتھ  چیزُک  واضح  بیان  چھے٘  بیٚیہِ  چھے٘  مسلمانن  خٲطرٕ  ہدایت  تہٕ  رحمت  تہٕ  بشارت۔"
  },
  {
    "verse_id": 90,
    "translation": "بے  شک  چُھ  اللہ  تعالیٰ  (پۯتھ  أکِس  سٍتۍ)  عدلُک  تہٕ  احسانُک  حکم  فرماوان  تہٕ  رشتہٕ  دارن  دوان  روزنُک  (تہِ)  بییہ  چُھ  بے  حیٲیی  تہٕ  بُرٕ  کامیو  تہٕ  سرکشی  تہٕ  نافرمٲنی  نِشہِ  ٹھاکھ  کران،  سُہ  چُھو  تۅہیہِ  نصیحت  فرماوان  تاکہ  تۆہۍ  تھٲوِو  وارٕ  پٲٹھۍ  یاد۔"
  },
  {
    "verse_id": 91,
    "translation": "تہٕ  تۆہۍ  ٲسِو  اللہ  تعالیٰ  سُنٛد  عہد  پوٗرٕ  کران  ییٚلہِ  تۆہۍ  عہد  کٔرِو  تہٕ  پنٕنۍ  قسم  پۅختاونہٕ  پتہٕ  مَہ  ٲسِیوٗکھ  تِم  پُھٹراوان  ییٚلہِ  زن  تۅہیہِ  اللہ  تعالیٰ  چُھوون  پننِس  پانس  پیٚٹھ  ضٲمن  بنوومُت،  بے  شک  چُھ  اللہ  تعالیٰ  وارٕپٲٹھۍ  زانان  یِکینٛژھاہ  تۆہۍ  کران  چِھو۔"
  },
  {
    "verse_id": 92,
    "translation": "تہٕ  تس  خاتونہِ  ہٕندۍ  پٲٹھۍ  مَہ  بٔنِو  ییٚمۍ  پَنُن  ییر  دوٚر  کٔتِتھ  پتہٕ  سُہ  ژٔٹِتھ  پیٖنتہِ  پیٖنتہِ  کۆر،  تۆہۍ  چِھو  پنٕنۍ  قسم  پانس  درمیان  دوکھہٕ  بٲزی  ہُنٛد  ذریعہ  بناوان  تاکہ  (یِتھہٕ  پٲٹھۍ)  بنہِ  اکھ  جماعت  دۅیمہ  جمٲژ  کھوتہ  زیادٕہ  فٲیدٕہ  تُلن  واجنۍ،  کتھ  چھے٘  یہِ  زِ  اللہ  تعالیٰ  (تہِ)  چُھو  تۅہیہِ  اَمہِ  کے  ذریعہ  آزماوان،  تہٕ  سُہ  کرِ  قیامت  کہ  دۅہ  تُہٕندِ  خٲطرٕتِمن  کتھن  ضرور  واضح  یِمن  منٛز  تۆہۍ  اختلاف  کران  ٲسۍ  وٕ۔"
  },
  {
    "verse_id": 93,
    "translation": "تہٕ  ہرگاہ  اللہ  تعالیٰ  ییٚژِھہ  ہے  تۅہیہِ  (سارِنٕے)  بناوِ  ہیو  اَکٲے  اُمت  مگر  سُہ  یس  یژھان  چُھ  تس  چُھ  گمراہ  ٹھہراوان  تہٕ  یس  یژھان  چُھ  تس  چُھ  ہدایت  دِوان،  تہٕ  تۅہیہِ  یِیَو  تِمن  کامیٚن  متعلق  ضرور  پٕۯژھنہٕ  یِمہٕ  تۆہۍ  کران  ٲسۍوٕ۔"
  },
  {
    "verse_id": 94,
    "translation": "تہٕ  تۆہۍ  مَہ  ٲسِو  پنٕنۍ  قسم  پانہٕ  وٲنۍ  دوکھہٕ  بٲزی  ہُنٛد  ذریعہ  بناوان  نَتہٕ  ڈلیٚو  قدم  (اسلامس  پیٚٹھ) ٹھٔہرنہٕ  پتہٕ  تہٕ  تۆہۍ  وُچھو  بُرٕ  انجامُک  مزٕہ  اَمہِ  وجہ  کِنۍ  زِ  اللہ  تعالیٰ  سٕنزِ  وَتہِ  نِشہِ  ٲسۍ  وٕ  پتھ  رٹان  تہٕ  تُہٕندِ  خٲطرٕ  چُھ  زبردست  عذاب۔"
  },
  {
    "verse_id": 95,
    "translation": "تہٕ  اللہ  تعالیٰ  سٕندۍ  عہد  مَہ  کٕنِو  معمولی  قٍمت  بدلہٕ  (یعنی  دنیٲوی  مال  و  دولت  بدلہٕ)،  بے  شک  یُس  (اجر)  اللہ  تعالیٰ  ہس  نِشہِ  چُھ  سُہ  چُھ  تُہٕندِ  خٲطرٕ  بہتر  ہرگاہ  تۆہۍ  (یہِ  راز)  زانان  چِھو۔"
  },
  {
    "verse_id": 96,
    "translation": "یُس  (مال  تہٕ  زر)  تۅہیہِ  نِشہِ  چُھ  (سُہ)  گژِھہ  فنا  تہٕ  یہِ  اللہ  تعالیٰ  ہس  نِشہِ  چُھ  (سُہ)  چُھ  روزن  وول،  تہٕ  أسۍ  کرَو  تِمن  لُکن  یِمَو  صبر  کۆر  ضرور  تِہُنٛد  اجر  عطا  تِہِندیٚو  نیک  اعمالو  بدلہٕ  یِم  تِم  کران  روٗدِمٕتۍ  ٲسۍ۔"
  },
  {
    "verse_id": 97,
    "translation": "یُس  کانٛہہ  نیک  عمل  کرِ  (خواہ)  مرد  آسہِ  یا  خاتون  ییٚلہِ  سُہ  مومن  آسہِ  تیٚلہِ  تھاوون  سُہ  أسۍ  پاک  زندگی  سان  زندٕہ،تہٕ  تِمن  کرو  ضرور  تِہُنٛد  اجر  (تہِ)  عطا  تِمن  نیک  اعمالن  ہٕندِ  بدلہٕ  یِم  تِم  کران  ٲسۍ۔"
  },
  {
    "verse_id": 98,
    "translation": "لہذا  ییٚلہِ  تۆہۍ  قرآن  لٲگِو  پَرُن  تیٚلہِ  ٲسِو  شیطان  مردودس  (سٕندِ  وسوسہٕ  تراونہٕ)  نِشہِ  اللہ  تعالیٰ  سُنٛد  پناہ  منگان۔"
  },
  {
    "verse_id": 99,
    "translation": "بے  شک  چُھنہٕ  تس  تِمن  لُکن  پیٚٹھ  کِہِنۍ  (تہِ)  غلبہٕ  حٲصل  یِمَو  ایمان  اۆن  بیٚیہِ  چِھ  پننِس  ربّس  پیٚٹھ  توکل  کران۔"
  },
  {
    "verse_id": 100,
    "translation": "بس  چُھ  تٔمۍ  سُنٛد  غلبہٕ  صرف  تِمنٕے  لُکن  پیٚٹھ  یِم  تس  دوست  چِھ  بناوان  بیٚیہِ  یِم  اللہ  تعالیٰ  ہس  سٍتۍ  شرک  چِھ  کران۔"
  },
  {
    "verse_id": 101,
    "translation": "تہٕ  ییٚلہِ  أسۍ  کُنہِ  آیت  چہ  جایہِ  چِھ  بیاکھ  آیت  بدلاوان  تہٕ  اللہ  تعالیٰ  (ہٕے)  چُھ  بہتر  زانان  یہِ  (کینٛژھاہ)  سُہ  نٲزل  چُھ  کران  کٲفر  چھ  (پتہٕ)  ونان  زِ  تۆہۍ  چِھو  بس  پننہِ  طرفہٕ  بناوَن  وٲلۍ،  بلکہ  چِھنہٕ  تِمَو  منٛزٕ  اکثر  لُکھ  (آیتن  ہٕندِ  نٲزل  کرنٕچ  تہٕ  بدلاونٕچ  حکمت)  زانان۔"
  },
  {
    "verse_id": 102,
    "translation": "فرمٲویوٗکھ،  یہِ  (قرآن)  چُھ  روحُ  القدسن  (یعنی  جبریل  علیہ  السلامن) تُہٕندِس  ربّ  سٕندِ  طرفہٕ  پزرٕ  سان  وولمُت  تاکہ  ایمان  والیٚن  تھاوِ  ثٲبت  قدم  تہٕ  (یہِ)  چُھ  مسلمانن  خٲطرٕ  ہدایت  تہٕ  بشارت۔"
  },
  {
    "verse_id": 103,
    "translation": "تہٕ  بے  شک  چِھ  أسۍ  زانان  زِ  تِم  (کٲفر  تہٕ  مشرک)  چِھ  ونان  زِیمن  چُھ  یہِ  (قرآن)  محض  کانٛہہ  انسانٕے  ہیٚچھناوان،  یس  شخصس  کُن  تِم  سۅ  کتھ  حق  نِشہِ  ڈٲلِتھ  منسوب  چِھ  کران  تٔمۍ  سٕنز  زبان  چھے٘  عجمی  تہٕ  یہِ  قرآن  چُھ  واضح  تہٕ  ٹاکارٕہ  عربی  زبان  (یعنی  عربی  زبٲنۍ  منٛز)۔"
  },
  {
    "verse_id": 104,
    "translation": "بے  شک  یِم  لُکھ  اللہ  تعالیٰ  سٕندیٚن  آیاتن  پیٚٹھ  ایمان  چِھنہٕ  اَنان  اللہ  تعالیٰ  چُھنہٕ  تِمن  ہدایت  (یعنی  صحیح  سمجھنک  تہٕ  وارٕ  پٲٹھۍ  وُچھنُک  توفیق  تہِ)  دِوان  تہٕ  تِہِندِ  خٲطرٕ  چُھ  دگ  تُلوُن  عذاب۔"
  },
  {
    "verse_id": 105,
    "translation": "بے  شک  چِھ  اَپٕزبہتان  ترٲشی  (تہِ)  تِمَے  لُکھ  کران  یِم  اللہ  تعالیٰ  سٕندیٚن  آیاتن  پیٚٹھ  ایمان  چِھنہٕ  اَنان  تہِ  تِمَے  لُکھ  چِھ  اَپزِیٲرۍ۔"
  },
  {
    "verse_id": 106,
    "translation": "یُس  شخص  پننہِ  ایمان  اَننہٕ  پتہٕ  اللہ  تعالیٰ  ہس  سٍتۍکفرکرِ،تس  وَرٲے  یُس  سی٘ٹھاہ  مجبور  آو  کرنہٕ  مگر  تٔمۍ  سُنٛد  دل  چُھ  (بدستور)  ایمان  سٍتۍ  مطمین،  البتہ  (آ)  سُہ  شخص  یی٘مۍ  (نوِ  سرٕ)  سینہٕ  مژرتھ  کفر  (اختیار) کو٘ر  تی٘لہِ  چُھ  تِمن  پی٘ٹھ  اللہ  تعالیٰ  سٕندِ  طرفہٕ  غضب  تہٕ  تِہِندِ  خٲطرٕ  چُھ  زبردست  عذاب۔"
  },
  {
    "verse_id": 107,
    "translation": "یہِ  چُھ  اَمہِ  وجہ  کِنۍ  زِ  تِمَو  تھٲو  دنیٲوی  زندگی  ٲخرت  چہ  زندگی  کھوتہٕ  ٹٲٹھ  تہٕ  اَمہِ  موجوب  زِ  اللہ  تعالیٰ  چُھنہٕ  کٲفرن  ہٕندِس  قومس  ہدایت  دِوان۔"
  },
  {
    "verse_id": 108,
    "translation": "یِم  چِھ  تِم  لُکھ  زِ  اللہ  تعالیٰ  ہن  چھے  یہِندیٚن  دِلن  پیٚٹھ  تہٕ  یہندیٚن  کنن  پیٚٹھ  تہٕ  یہنٛزن  أچھن  پیٚٹھ  مۅہر  لگٲومٕژ  تہٕ  یِمَے  لُکھ  چِھ  (ٲخرت  کہ  انجام  نِشہِ)  غٲفل۔"
  },
  {
    "verse_id": 109,
    "translation": "یہِ  چھے٘  حقیقت  زِ  بے  شک  چِھ  یِمَے  لُکھ  ٲخرتس  منٛزخسارٕہ  تُلن  وٲلۍ۔"
  },
  {
    "verse_id": 110,
    "translation": "پتہٕ  چُھ  تُہُنٛد  ربّ  تِمن  لُکن  خٲطرٕ  یِمَو  (ظلم  تہٕ  جبر  کرن  والیٚو  کٲفرو  ہٕندیٚو  اَتھو)  آزمٲیشن  (تہٕ  تکلیفن)  منٛز  مبتلا  کرنہٕ  یِنہٕ  پتہٕ  ہجرت  کٔر  (یعنی  اللہ  تعالیٰ  سٕندِ  خٲطرٕ  ترٲوِکھ  پننٕۍ  وطن)  پتہٕ  کٔرِکھ  (پننس  بچاوس  منٛز)  جنگ  تہٕ  (جنگ  وجدلس،  فتنہٕ  فسادس  تہٕ  ظلم  و  جبرس  خلاف)  روٗدۍ  سیٖنہٕ  دٲرِتھ  (اے  حبیبِ  مکرّم!)  تیٚلہِ  چُھ  تُہُنٛد  ربّ  اَمہِ  پتہٕ  بۆڈ  بخشن  وول  سیٚٹھاہ  مہربان۔"
  },
  {
    "verse_id": 111,
    "translation": "سُہ  دۅہ  (کٔرِو  یاد)  ییٚلہِ  پۯتھ  شخص  سپدِ  صرف  پننہِ  پانہٕ  باپت  (دفاع  خٲطرٕ)  ژُوان  ژُوان  حٲضر  تہٕ  پۯتھ  نفسس  یِیہِ  یِکینٛژھاہ  تٔمۍ  کۆرمُت  آسہِ  تَمِیُک  پوٗرِ  پوٗر  بدلہٕ  دِنہٕ  تہٕ  تِمن  پیٚٹھ  یِیہِ  نہٕ  کانٛہہ  ظلم  کرنہٕ۔"
  },
  {
    "verse_id": 112,
    "translation": "تہٕ  اللہ  تعالیٰ  ہن  چھے٘  اَکہِ  تِژِھہ  بستی  ہٕنز  مثال  بیان  فرمٲومٕژ  یۅسہٕ  (سیٚٹھاہ)  امن  تہٕ  اطمینان  سان  (بٔسِتھ)  ٲس  تَمِیُک  رزق  اوس  تَتھ  (منٛزروزن  والیٚن)  نِشہِ  پۯتھ  طرفہٕ  سیٚٹھاہ  وسعت  تہٕ  فراغت  سان  یِوان  پتہٕ  کٔرتَمہِ  بستی  (ہٕندیو  لُکو)  اللہ  تعالیٰ  سٕنزن  نعمتن  ہٕنز  ناشکری  تہٕ  اللہ  تعالیٰ  ہن  لوگ  پتہٕ  تَتھ  بۅچھہِ  ہُنٛد  تہٕ  خوف  کہ  عذابُک  پۅشاک  تِمن  اعمالن  ہٕندِ  وجہ  کِنۍ  یِم  تِم  کران  ٲسۍ۔"
  },
  {
    "verse_id": 113,
    "translation": "تہٕ  بے  شک  آو  تِمن  نِشہِ  تِموٕے  منٛزٕ  اَکھ  رسول  پتہٕ  کۆر  تِمَو  تس  انکارلہٰذا  رٔٹۍ  تِم  عذابن  تہٕ  تِم  ٲسۍ  بس  ظٲلم۔"
  },
  {
    "verse_id": 114,
    "translation": "لہٰذا  یُس  حلال  تہٕ  پاک  رزق  تۅہیہِ  اللہ  تعالیٰ  ہن  عطا  چُھو  کۆرمُت،  تۆہۍ  ٲسِو  تَمہِ  منٛزٕ  کھیٚوان  تہٕ  اللہ  تعالیٰ  سٕنزن  نعمتن  ہُنٛد  شکرٲسِو  بجا  اَنان  ہرگاہ  تۆہۍ  تٔمۍسٕنزٕے  عبادت  چِھو  کران۔"
  },
  {
    "verse_id": 115,
    "translation": "تٔمۍ  چُھ  تۅہیہِ  پیٚٹھ  صرف  مۅردار  تہٕ  خون  تہٕ  خنزیر  سُنٛد  مازتہٕ  سُہ  (جانور)  یس  پیٚٹھ  ذبح  کرنہٕ  وقتہٕ  اللہ  تعالیٰ  ہس  وَرٲے  کٲنسہِ  ہُنٛد  ناو  آسہِ  ہیٚنہٕ  آمُت،حرام  کۆرمُت،  پتہٕ  یُس  شخص  اضطرار  کِس  حالتس  (یعنی  انتہٲیی  مجبوری  ہٕندِس  حالتس)  منٛز  آسہِ،  نَہ  آسہِ  (لذت  حٲصل  کرنہٕ  مۅکھہٕ  احکامِ  الٰہی  نِشہِ)  بُتھ  پھِرن  وول  تہٕ  نَہ  آسہِ  (مجبوری  ہٕندِ  حدٕ  نِشہِ)  برونٛہہ  نیرن  وول،تیٚلہِ  چُھ  بے  شک  اللہ  تعالیٰ  بۆڈ  بخشن  وول  سیٚٹھاہ  مہربان۔"
  },
  {
    "verse_id": 116,
    "translation": "تہٕ  سُہ  اَپُز  مَہ  ٲسِو  ونان  یُس  تُہٕنزٕ  زیٚوٕ  چھے٘  بیان  کران  روزان  زِ  یہِ  چُھ  حلا  ل  تہٕ  یہِ  چُھ  حرام  تِتھہٕ  پٲٹھۍ  زِ  تۆہۍ  کھٲلِواللہ  تعالیٰ  ہس  پیٚٹھ  اَپُز  بہتان،بے  شک  یِم  لُکھ  اللہ  تعالیٰ  ہس  پیٚٹھ  اَپُز  بہتان  چِھ  کھالان  تِم  لبن  نہٕ  (زانٛہہ)  کامیٲبی۔"
  },
  {
    "verse_id": 117,
    "translation": "فٲیدٕہ  چُھ  کم  مگرتِہِندِ  خٲطرٕ  چُھ  عذاب  (سیٚٹھاہ)  دگ  تُلوُن۔"
  },
  {
    "verse_id": 118,
    "translation": "تہٕ  یہودین  پیٚٹھ  ٲسۍ  اَسہِ  تِمے  چیز  حرام  کٔرِمٕتۍ  یِم  اَسہِ  گۅڈٕ  تۅہیہِ  نِش  بیان چِھ  کٔرِمٕتۍ  تہٕ  اَسہِ  اوس  نہٕ  تِمن  پیٚٹھ۔  ظلم  کۆرمُت  بلکہ  ٲسۍتِم  پانہٕ  پننیٚن  نفسن  پیٚٹھ  ظلم  کران۔"
  },
  {
    "verse_id": 119,
    "translation": "پتہٕ  چُھ  بے  شک  تُہُنٛد  ربّ  تِمن  لُکن  خٲطرٕ  یِمَو  نادٲنی  کِنۍ  غلطی  کرِ  پتہٕ  کۆرُکھ  اَمہِ  پتہٕ  توبہٕ  تہٕ  (پنٕنۍ)  حالت  شیٖرٕکھ  تیٚلہِ  چُھ  بے  شک  تُہُنٛد  ربّ  اَمہِ  پتہٕ  بۆڈ  بخشن  وول  سیٚٹھاہ  مہربان۔"
  },
  {
    "verse_id": 120,
    "translation": "بے  شک  ٲسۍ  ابراہیم  (علیہ  السلام  پننِس  ذاتس  منٛز)  اَکھ  اُمّت،  اللہ  تعالیٰ  سٕندۍ  فرمانبردار  ٲسۍ،پۯتھ  بٲطلس  نِشہِ  ٲسۍلۆب  (صرف  تٔسۍ  کُن  یکسو  روٗزِتھ)  بیٚیہِ  ٲسۍ  نہٕ  مشرکو  منٛزٕ۔"
  },
  {
    "verse_id": 121,
    "translation": "تس  (اللہ  تعالیٰ)  سٕنزن  نعمتن  پیٚٹھ  ٲسۍ  شکرگزار،  اللہ  تعالیٰ  ہن  ژٲرۍ  تم  (پننہِ  بارگاہِ  منٛز  خاص  برگزیدٕہ  بنٲوتھ)  تہٕ  تِمن  کۆرُن  سیٚزِ  وَتہِ  کُن  ہدایت۔"
  },
  {
    "verse_id": 122,
    "translation": "تہٕ  اَسہِ  کۆر  تِمن  یَتھ  دنیاہس  منٛز (تہِ) رٕژر  عطا،  تہٕ  بے  شک  آسن  تِم  ٲخرتس  منٛز  (تہِ)  صالحینو  منٛزٕ۔"
  },
  {
    "verse_id": 123,
    "translation": "(اے  حبیبِ  مکرّم!)  پتہٕ  سوٗز  اَسہِ  تۅہیہِ  کُن  وحی  زِ  تۆہۍ  کٔرِوابراہیم  (علیہ  السلام)  سٕندِ  دینٕچ  پٲروی  یُس  پۯتھ  بٲطلس  نِشہِ  بیٚون  چُھ،  تہٕ  تِم  ٲسۍ  نہٕ  مشرکو  منٛزٕ۔"
  },
  {
    "verse_id": 124,
    "translation": "بٹہٕ  وارِ  ہُنٛد  دوہ  اوس  صرف  تِمنٕے  لُکن  پیٚٹھ  مقررکرنہٕ  آمُت  یِمَو  تَتھ  منٛز  اختلاف  کۆر،  تہٕ  بے  شک  کرِ  تُہُنٛد  ربّ  قیامت  کہ  دۅہ  تِمن  درمیان  تِمن  (کتھن)  ہُنٛد  فٲصلہٕ  یِمن  منٛز  تِم  اختلاف  کران  ٲسۍ۔"
  },
  {
    "verse_id": 125,
    "translation": "(اے  رسولِ  معظمؐ!)  تۆہۍ  دِیِو  پننِس  ربّ  سٕنزِ  وَتہِ  کُن  حکمت  سان  تہٕ  بہترین  نصیحت  سان  دعوت  تہٕ  تِمن  سٍتۍ  کٔرِو  بحث  (تہِ)  تِتھہِ  اندازٕہ  یُس  سیٚٹھاہ  شوبدار  آسہِ،  بے  شک  چُھ  تُہُنٛد  ربّ  تس  شخصس  (تہِ)  وارٕ  پٲٹھۍ  زانان  یُس  تٔمۍ  سٕنزِ  وَتہِ  نِشہِ  ڈۆل  تہٕ  سُہ  چُھ  ہدایت  لبن  والیٚن  لُکن  (تہِ)  وارٕ  پٲٹھۍ  زانان۔"
  },
  {
    "verse_id": 126,
    "translation": "تہٕ  اگر  تۆہۍ  سزا  دِیُن  ییٚژِھو  تیٚلہِ  دِیِوتیوتے  یوٗتاہ  تکلیف  تۅہیہِ  اوسُو  دِنہٕ  آمُت،  تہٕ  اگر  تۆہۍ  صبر  کٔرِو  تیٚلہِ  چُھ  پٔزۍپٲٹھۍ  سُہ  صبر  کرن  والیٚن  خٲطرٕ  بہتر۔"
  },
  {
    "verse_id": 127,
    "translation": "تہٕ  (اے  حبیبِ  مکرّمؐ!)  صبرکٔرِو  تہٕ  تُہُنٛد  صبرکرُن  چُھ  اللہ  تعالیٰ  سٕے  سٍتۍ  تہٕ  تۆہۍ  مَہ  ٲسِو  تِمن  پیٚٹھ  (یعنی  تِہِندِس  بُتھ  پھِرنس  پیٚٹھ)  دِل  مَلول  گژھان  تہٕ  تۆہۍ  مَہ  ٲسِو  تِہٕنزو  دوکھہٕ  بٲزِیَو  سٍتۍ  (پننِس  کشادٕہ  سینس  منٛز)  تنگی  (تہِ)  محسوس  کران۔"
  },
  {
    "verse_id": 128,
    "translation": "بے  شک  چُھ  اللہ  تعالیٰ  تِمن  لُکن  پننہِ  (خاص)  قُربت  سٍتۍ  نوازن  یِم  پرہیزگار  آسن  بیٚیہِ  تِم  لُکھ  یِم  احسان  کرن  وٲلۍ  (تہِ)  آسن۔"
  }
]