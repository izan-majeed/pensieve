[
  {
    "verse_id": 1,
    "translation": "أکۍ  سٲئلن  مونٛگ  تِیُتھ  عذاب  یُس  واقع  سپدن  وول  چُھ۔"
  },
  {
    "verse_id": 2,
    "translation": "کٲفرن  خٲطرٕ  یَتھ  نہٕ  کانٛہہ  چُھ  دوٗر  کرن  وول۔"
  },
  {
    "verse_id": 3,
    "translation": "(سُہ  سپدِ)  اللہ  تعالیٰ  سٕندِ  طرفہٕ  (واقع)  یُس  آسمٲنۍہیرٕ  پاویٚن  (تہٕ  تھَدِ  پایہِ  کیٚن  درجاتن)  ہُنٛد  مٲلک  چُھ۔"
  },
  {
    "verse_id": 4,
    "translation": "تٔسۍ  (یعنی  تٔمۍسٕندِس  عرشس)  کُن  چِھ  فرشتہٕ  بیٚیہِ  روح  الامین  کھسان  أکِس  دۅہس  منٛز،  ییٚمِیُک  اندازٕہ  (دنیٲوی  حساب  کِنۍ)  پنژاہ  ساس  ؤرِی  چُھ۔﴿ فِی  یَو  مِ  اگر  واقِع  ہُک  صلہ  آسہِ  تیٚلہ  نیرِ  معنی  زِ  ییٚمہ  دۅہ  ﴿قیامت  کہ  دۅہ﴾  عذاب  واقع  سپدِ  تَمُیک  کال  چُھ  تقریباً  50  ساس  وری۔  تہٕ  اگر  یہِ  تَعرُجُ  ہُک  صلہ  آسہِ  تیٚلہ  آسہِ  معنی  زِ  ملٲیکن  تہٕ  مومنن  ہٕندۍ  روح  یِم  عرشِ  الٰہی  یس  کُن  کھسان  چِھ  تِہندِ  کھسنٕچ  رفتار  چِھ  50  ساس  وری  پرٛتھ  دۅہ،  توتہِکٲتس  وقتس  تام  چِھ  تِم  منٛزلِ  مقصودس  تام  واتان۔  وَاللہ  اَعلم  بالصواب۔﴿ییٚتہِ  پیٚٹھ  چُھ  نوری  وری﴿Light  Year﴾  کہِ  تڈوُرک  ابتدا  سپدان﴾"
  },
  {
    "verse_id": 5,
    "translation": "لہٰذا  (اے  ٹاٹھہِ!)  تۆہۍ  کٔرِو  (کٲفرن  ہٕنزن  کتھن  پیٚٹھ)  پۯتھ  گۯاوِ  نِشہِ  پاک  صبر۔"
  },
  {
    "verse_id": 6,
    "translation": "بے  شک  چِھ  تِم  تَتھ  (دۅہس)  دوٗر  سمجھان۔"
  },
  {
    "verse_id": 7,
    "translation": "تہٕ  أسۍ  چِھن  سُہ  نکھے  وُچھان۔"
  },
  {
    "verse_id": 8,
    "translation": "ییٚمہِ  دۅہ  آسمان  ویٚگلاونہٕ  آمتہِ  ترامٕکۍ  پٲٹھۍ  سپدِ۔"
  },
  {
    "verse_id": 9,
    "translation": "تہٕ  پہاڑ  سپدن  (دوننہٕ  آمتہِ)  رنگدار  پھمبٕکۍ  پٲٹھۍ۔"
  },
  {
    "verse_id": 10,
    "translation": "تہٕ  کانٛہہ  دوست  آسہِ  نہٕ  کٲنسہِ  دوستس  پٕۯژھان۔"
  },
  {
    "verse_id": 11,
    "translation": "(ییٚلہِ  زن)  تِم  (اَکھ  أکِس)  آسن  ہاونہٕ  یِوان،  مجرم  کرِ  تمنا  زِ  کاش!  تَمہِ  دۅہ  کہ  عذاب  (نِشہِ  مۅکلن)  کِس  بدلس  منٛزدِمہَکھ  پنٕنۍ  نیٚچِوۍ۔"
  },
  {
    "verse_id": 12,
    "translation": "تہٕ  پنٕنۍ  خاندارِنۍ  تہٕ  پَنُن  بوے (دِیہِ  ہے)۔"
  },
  {
    "verse_id": 13,
    "translation": "تہٕ  پَنُن  (سورُے)  خاندان  یُس  تس  پناہ  اوس  دِوان۔"
  },
  {
    "verse_id": 14,
    "translation": "تہٕ  ییٖتیاہ  لُکھ  تہِ  زمینس  منٛز  چِھ،اند  ہیٚتھ  سٲری  (دِیہِ  پننہِ  ذات  کہ  بدلہٕ)،  پتہٕ  گۆژھ  یہِ  (فدیہ)  تس  (اللہ  تعالیٰ  سٕندِ  عذاب  نِشہِ)  بچاوُن۔"
  },
  {
    "verse_id": 15,
    "translation": "تہِ  سپدِ  نہٕ  ہرگز،  بے  شک  چُھ  سُہ  وہوُن  نار۔"
  },
  {
    "verse_id": 16,
    "translation": "کلُک  تہٕ  جسم  کیٚن  تمام  تانن  ہُنٛد  مٕسلہٕ  والن  وول  چُھ۔"
  },
  {
    "verse_id": 17,
    "translation": "سُہ  چُھ  تس  آلو  کران  ییٚمۍ (حق  نِشہِ) شانہٕ  پھِرِ  تہٕ  روگردٲنی  لٲجِن  کرٕنۍ۔"
  },
  {
    "verse_id": 18,
    "translation": "تہٕ  (تٔمۍ)  کۆرن  مال  جمع  پتہٕ  رۆٹُن  (سُہ  بٲگراونہٕ  نِشہِ)  پتھ۔"
  },
  {
    "verse_id": 19,
    "translation": "بے  شک  چُھ  انسان  بے  صبر  تہٕ  لالچی  پٲدٕ  سپُدمُت۔"
  },
  {
    "verse_id": 20,
    "translation": "ییٚلہِ  تس  مصیبت  (یا  مٲلی  نقصان)  واتہِ  تیٚلہِ  چُھ  کھوژان۔"
  },
  {
    "verse_id": 21,
    "translation": "تہٕ  ییٚلہِ  تس  رٕژر  (یامٲلی  وسعت)  حٲصل  سپدِ  تیٚلہِ  چُھ  بخل  کران۔"
  },
  {
    "verse_id": 22,
    "translation": "مگر  تِم  نماز  ادا  کرن  وٲلۍ۔"
  },
  {
    "verse_id": 23,
    "translation": "یِم  پننہِ  نمازِ  پیٚٹھ  ہمیشگی  قٲیم  تھاون  وٲلۍ  چِھ۔"
  },
  {
    "verse_id": 24,
    "translation": "تہٕ  تِم  (ایثار  تھاون  وٲلۍ)  لُکھ  یہِٕندیٚن  مالن  منٛز  حصہٕ  مقرر  چُھ۔"
  },
  {
    "verse_id": 25,
    "translation": "منگن  وٲلِس  تہٕ  نَہ  منگن  وٲلِس  محتاج  سُنٛد۔"
  },
  {
    "verse_id": 26,
    "translation": "بیٚیہِ  تِم  لُکھ  یِم  جزا  کہ  دۅہُک  تصدیق  چِھ  کران۔"
  },
  {
    "verse_id": 27,
    "translation": "تہٕ  تِم  لُکھ  یِم  پننِس  ربّ  سٕندِس  عذابس  کھوژن  وٲلۍ  چِھ۔"
  },
  {
    "verse_id": 28,
    "translation": "بے  شک  چُھنہٕ  تِہِندِس  ربّ  سُنٛد  عذاب  تِیُتھ  کینہہ  ییٚمہِ  نِشہِ  بے  خوف  یِیہِ  گژھنہٕ۔"
  },
  {
    "verse_id": 29,
    "translation": "بیٚیہِ  تِم  لُکھ  یِم  پننیٚن  شرمگاہن  ہٕنز  حفاظت  چِھ  کران۔"
  },
  {
    "verse_id": 30,
    "translation": "پننیٚو  تِمَو  خاندرِنیٚو  وَرٲے  یِمن  سٍتۍ  نکاح  چُھکھ  یا  پننیٚو  تِمَو  کینزووَرٲے  یِمہٕ  ملکیت  چھکھ،  لہٰذا  چھَنہٕ  (اَتھ  منٛز)  تِمن  پیٚٹھ  کانٛہہ  ملامت۔"
  },
  {
    "verse_id": 31,
    "translation": "پتہٕ  یُس  یِمَو  علاوٕہ  ژھانڈِ  تیٚلہِ  چِھ  تِمَے  لُکھ  حدٕ  نِشہِ  نیرن  وٲلۍ۔"
  },
  {
    "verse_id": 32,
    "translation": "بیٚیہِ  تِم  لُکھ  یِم  پننیٚن  امانتن  تہٕ  پننیٚن  وعدن  ہٕنز  رٲچھ  راوَٹھ  چِھ  کران۔"
  },
  {
    "verse_id": 33,
    "translation": "بیٚیہِ  تِم  لُکھ  یِم  پننیٚن  گوٲہِین  پیٚٹھ  قٲیِم  چِھ  روزان۔"
  },
  {
    "verse_id": 34,
    "translation": "بیٚیہِ  تِم  لُکھ  یِم  پننیٚن  نمازن  ہٕنز  حفاظت  چِھ  کران۔"
  },
  {
    "verse_id": 35,
    "translation": "یِمَے  لُکھ  چِھ  یِم  جنتن  منٛز  عزت  وٲلۍ  تہٕ  احترام  وٲلۍ  آسن۔"
  },
  {
    "verse_id": 36,
    "translation": "تیٚلہِ  کیا  چُھ  کٲفرن  گۆمُت  زِ  تۅہیہِ  کُن  چِھ  دوران  پکان۔"
  },
  {
    "verse_id": 37,
    "translation": "دٔچِھنہِ  اندِٕ  کِنۍ  (تہِ)  تہٕ  کھۅورِ  اندٕکِنۍ  (تہِ)  چھۅکو  چھۅکو۔"
  },
  {
    "verse_id": 38,
    "translation": "کیا  تِمَو  منٛزٕ  چھا  پۯتھ  کٲنسہِ  شخصس  یہِ  توقع  زِ  سُہ  یِیہِ  (ایمان  تہٕ  عملہِ  وَرٲے)  نعمت  وٲلِس  جنتس  منٛز  دٲخل  کرنہٕ۔"
  },
  {
    "verse_id": 39,
    "translation": "ہرگز  نہٕ،  بے  شک  چِھ  اَسہِ  تِم  تَمہِ  چیزٕ  نِشہِ  پٲدٕ  کٔرۍمٕتۍ  یُس  تِمن  (تہِ)  پے  چُھ۔"
  },
  {
    "verse_id": 40,
    "translation": "لہٰذا  چُھس  بہٕ  مشرقن  تہٕ  مغربن  ہٕندِس  ربّ  سُنٛد  قسم  کھیٚوان  زِ  بے  شک  چِھ  اَسہِ  پوٗرٕ  قدرت۔"
  },
  {
    "verse_id": 41,
    "translation": "اَتھ  پیٚٹھ  زِ  بدلٲوِتھ  اَنَو  أسۍ  یہِندِ  کھوتہٕ  بہتر  لُکھ،  تہٕ  أسۍ  چِھنہٕ  ہرگز  عٲجز۔"
  },
  {
    "verse_id": 42,
    "translation": "لہٰذا  ترٲوِیوٗکھ  تۆہۍ  تِم،  روٗزِن  تِم  پننیٚن  بے  ہودٕ  کتھن  تہٕ  کھیل  تماشس  منٛز  آوٕرۍ  اۆت  تام  زِ  پننِس  تَتھ  دۅہس  سمکھن  ییٚمِیُک  تِمن  سٍتۍ  وعدٕہ  چُھ  یِوان  کرنہٕ۔"
  },
  {
    "verse_id": 43,
    "translation": "ییٚمہِ  دۅہ  تِم  قبرو  منٛزٕ  دوران  تِتھہٕ  پٲٹھۍ  نیرن  زنتہٕ  تِم  پۅتلیٚن  ہٕندیٚن  آستانن  کُن  دَوان  چِھ  گژھان۔"
  },
  {
    "verse_id": 44,
    "translation": "(تِہُنٛد)  حال  آسہِ  یہِ  زِ  تِہٕنزٕ  أچھ  آسن  (شرمہِ  تہٕ  خوفہٕ  سٍتۍ)  بۅن  کُن  نیٚمان،ذِلت  آسہِ  تِمن  پیٚٹھ  وُرُن  کران،  یۅہے  چُھ  سُہ  دۅہ  ییٚمِیُک  تِمن  سٍتۍ  وعدٕہ  اوس  کرنہٕ  یِوان۔"
  }
]