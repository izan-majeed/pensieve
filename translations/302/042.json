[
  {
    "verse_id": 1,
    "translation": "حامیم ﴿اصلی  معنی  چُھ  اللہ  تعالیٰ  تہٕ  رسول  صلی  اللہ  علیہِ  وسلمے  بہتر  زانان﴾"
  },
  {
    "verse_id": 2,
    "translation": "عین  سین  قاف ﴿اصلی  معنی  چُھ  اللہ  تعالیٰ  تہٕ  رسول  صلی  اللہ  علیہِ  وسلمے  بہتر  زانان﴾"
  },
  {
    "verse_id": 3,
    "translation": "یِتھے  پٲٹھۍ  چُھ  تۅہیہِ  کُن  تہٕ  تِمن  (رسولن)  کُن  یِم  تۅہیہِ  برونٛہہ  ٲسۍاللہ  تعالیٰ  وحی  سوزان  روٗدمُت  یُس  غٲلب  چُھ  سیٚٹھاہ  حکمت  وول  چُھ۔"
  },
  {
    "verse_id": 4,
    "translation": "یِکینٛژھاہ  آسمانن  منٛز  چُھ  تہٕ  یِکینٛژھاہ  زمینس  منٛز  چُھ  تٔمۍ  سُندُے  چُھ،  تہٕ  سُہ  چُھ  تھدِ  پایُک،  سیٚٹھاہ  عظمت  وول۔"
  },
  {
    "verse_id": 5,
    "translation": "دوٗر  چُھنہٕ  کینہہ  زِ  آسمٲنۍ  کُرٕہ  پھٹن  پننہِ  پیٚٹھِمہِ  طرفہٕ  تہٕ  فرشتہٕ  چِھ  پننِس  ربّ  سٕنٛزحمدٕ  سان  تسبیح  کران  روزان  تہٕ  تِمن  لُکن  خٲطرٕچِھ  مغفرت  منگان  روزان  یِم  زمینس  پیٚٹھ  چِھ۔  یاد  تھٲوِو  اللہ  تعالیٰ  ہٕے  چُھ  بۆڈ  مغفرت  کرن  وول  سیٚٹھاہ  رحم  کرن  وول۔"
  },
  {
    "verse_id": 6,
    "translation": "تہٕ  یِمَو  لُکواللہ  تعالیٰ  ترٲوِتھ  پۅتٕلۍ  چِھ  دوست  تہٕ  مددگار  بنٲوِتھ  تھٲوٕمٕتۍ  اللہ  تعالیٰ  چُھ  تِمن  (ہنٛدین  حالاتن)  پیٚٹھ  وارٕ  پٲٹھۍ  نظرتھٲوِتھ  تہٕ  تۆہۍ  چِھو  نہٕ  یِمن  (کٲفرن)  ہٕندۍ  ذمہٕ  دار۔"
  },
  {
    "verse_id": 7,
    "translation": "تہٕ  یِتھے  پٲٹھۍ  کٔر  اَسہِ  تۅہیہِ  کُن  عربی  زبٲنۍ  منٛز  قرآنٕچ  وحی  تاکہ  تۆہۍ  ہیٚکیٚوٗکھ  مکٕکۍ  لُکھ  تہٕ  تِم  لُکھ  یِم  اَتھ  أندۍ  پٔکۍ  چِھ  روزان  کھوژنٲوتھ،  بیٚیہِ  کٔرِیوٗکھ  تۆہۍ  جمع  سپدن  کہ  تَمہِ  دۅہُک  خوف  پٲدٕ  یَتھ  منٛز  نہٕ  کانٛہہ  شک  چُھ۔  (تَمہِ  دۅہ)  آسہِ  اَکھ  دۆر  جنتس  منٛز  تہٕ  بیاکھ  دۆر  آسہِ  جہنمس  منٛز۔"
  },
  {
    "verse_id": 8,
    "translation": "تہٕ  اگر  اللہ  تعالیٰ  ییٚژِھہ  ہے  تیٚلہِ  بناوِ  ہے  تِمن  سارِنٕے  اَکٲے  اُمّت  مگر  سُہ  یس  یژھان  چُھ  پننِس  رحمتس  منٛز  چُھس  دٲخل  کران،  تہٕ  ظٲلمن  خٲطرٕ  نَہ  آسہِ  کانٛہہ  دوست  تہٕ  نَہ  کانٛہہ  مددگار۔"
  },
  {
    "verse_id": 9,
    "translation": "کیا  تِمَوچھا  اللہ  تعالیٰ  ترٲوِتھ  پۅتٕلۍ  بنٲوِمٕتۍ  اولیا،  بس  چُھ  اللہ  تعالیٰ  ہٕے  ولی  (تٔمۍ  سٕندی  دوست  چِھ  اولیا)  تہٕ  سُے  چُھ  مۅردن  زندٕہ  کران  تہٕ  سُے  چُھ  پۯتھ  چیزس  پیٚٹھ  سیٚٹھاہ  قدرت  تھاوان۔"
  },
  {
    "verse_id": 10,
    "translation": "تہٕ  تۆہۍ  یَتھ  کتھہِ  منٛز  اختلاف  کران  چِھو  تَمِیُک  فٲصلہٕ  سپدِ  اللہ  تعالیٰ  سٕندی  طرفہٕ،  یۅہے  اللہ  تعالیٰ  چُھ  میون  ربّ  أمۍ  سٕے  پیٚٹھ  کۆر  مے٘  بھروسہ  تہٕ  أمۍ  سٕے  کُن  چُھس  بہٕ  رجوع  کران۔"
  },
  {
    "verse_id": 11,
    "translation": "آسمانن  تہٕ  زمینس  چُھ  عدم  نِشہِ  وجودس  منٛز  اَنن  وول،  تٔمی  بنٲوۍ  تُہُنٛدِ  خٲطرٕ  تُہٕندیٚو  جنسو  نِشہِ  جورٕ  بیٚیہِ  بنٲوِن  چارواین  تہِ  جورٕ  تہٕ  تۅہیہِ  چُھو  اَمی  (جورن  ہٕندِ  تدبیرٕ)  سٍتۍ  پٔھہلاوان،  تس  ہیوٗ  چُھنہٕ  کانٛہہ  چیز  تہٕ  سُے  چُھ  بوزن  وول  وُچھن  وول۔"
  },
  {
    "verse_id": 12,
    "translation": "سُے  چُھ  آسمانن  ہنٛزن  تہٕ  زمین  چین  کُنزن  ہُنٛد  مٲلک  (یعنی  یس  خٲطرٕ  سُہ  یژھان  چُھ  تس  چُھ  خزانہٕ  تراوان  ؤتھۍ)  سُہ  یس  خٲطرٕیژھان  چُھ  رِزق  تہٕ  عطا  چُھ  کُشادٕہ  کران  تہٕ  (یس  خٲطرٕیژھان  چُھ)  تنگ  چُھ  کران۔  بے  شک  چُھ  سُہ  پۯتھ  چیزُک  وارٕ  پٲٹھۍ  زانن  وول۔"
  },
  {
    "verse_id": 13,
    "translation": "تٔمۍ  کٔر  تُہٕندِ  خٲطرٕ  دیٖنٕچ  سۅے  وَتھ  مقرر  ییٚمِیُک  حکم  تٔمۍ  نُوح  ہس  (علیہ  السلام)  دِیُتمُت  اوس  تہٕ  ییٚمِچ  وحی  اَسہِ  تۅہیہِ  کُن  سوٗز  تہٕ  ییٚمِیُک  حکم  اَسہِ  ابراہیمس  تہٕ  موسیٰ  ہس  تہٕ  عیسیٰ  ہس  (علیہم  السلام)  دِیُتمُت  اوس  (سُہ  چُھ  یۅہے)  زِ  تۆہۍ  روٗزِو  (أتھۍ)  دیٖنس  پیٚٹھ  قٲیِم  تہٕ  اَتھ  منٛزمَہ  ترٲوِو  پھاٹوَن  واد،  مشرکن  پیٚٹھ  چھے٘  واریاہ  گۆب  سۅ (توحیدٕچ  کتھ)  یَتھ  کُن  تۆہۍ  تِمن  ناد  چِھو  دِوان۔اللہ  تعالیٰ  یَس  (پانہٕ)  یژھان  چُھ  (تس)  چُھ  پننہِ  بارگاہِ  منٛز  (خاص  نزدیکی  خٲطرٕ)  منتخب  کران  تہٕ  پانس  کُن  (یِنٕچ)  چُھ  وَتھ  ہاوان  (پۯتھ)  تس  شخصس  یُس  (اللہ  تعالیٰ  ہس  کُن)  دِلہٕ  سان  رجوع  چُھ  کران۔"
  },
  {
    "verse_id": 14,
    "translation": "تہٕ  تِمَو  ٲس  نہٕ  فرقہٕ  بندی  کٔرمٕژ  مگر  اَمہِ  پتہٕ  زِ  تِمن  نِشہِ  اوس  علم  آمُت  محض  اَکھ  أکۍ  سٕندِ  ضِدٕ  (تہٕ  نہَ  ماننہٕ)  کِنۍ،  تہٕ  اگر  تُہٕندِس  ربّ  سٕندِ  طرفہٕ  مقرر  وقتس  تام  (مہلتُک)  فرمان  گۅڈٕے  صٲدر  آسہِ  ہے  نہٕ  سپُدمُت  تیٚلہِ  آسہِ  ہے  تِمن  درمیان  فٲصلہٕ  کرنہٕ  آمُت،  تہٕ  بے  شک  یِم  لُکھ  تِمن  پتہٕ  کتابِہ  ہٕندۍ  وٲرث  بناونہٕ  ٲسۍ  آمٕتۍ  تِم  چِھ  پانہٕ  تَتھ  نسبت  فریب  دِنہٕ  وٲلِس  شکس  منٛز  (ہیٚنہٕ  آمٕتۍ)۔"
  },
  {
    "verse_id": 15,
    "translation": "لہٰذا  روٗزِو  تۆہۍ  اَمی  (دین)  خٲطرٕ  دعوت  دِوان  تہٕ  یِتھہٕ  پٲتھۍ  تۅہیہِ  حکم  چُھو  آمُت  دِنہٕ  (أتھۍ  پیٚٹھ)  روٗزِو  قٲیِم  تہٕ  تِہٕنزن  خوٲہشاتن  کُن  مَہ  تھٲوِو  کن،  بیٚیہِ  فرمٲوِو  (یہِ)،  یۅسہٕ  کتاب  تہِ  اللہ  تعالیٰ  ہن  نٲزل  چھے٘  کٔرمٕژ  تَتھ  پیٚٹھ  چُھ  مے٘  ایمان،  تہٕ  مے٘  چُھ  حکم  آمُت  دِنہٕ  زِ  بہٕ  کرٕ  تۅہیہِ  درمیان  عدل  تہٕ  انصاف۔اللہ  تعالیٰ  چُھ  سون  (تہِ)  ربّ  تہٕ  تُہُنٛد  (تہِ)  چُھ  ربّ،  سانہِ  خٲطرٕ  چھے٘  سانہِ  عملہٕ  تہٕ  تُہٕندِ  خٲطرٕ  چِھ  تُہٕنٛزٕ  عملہٕ،  اَسہِ  تہٕ  تۅہیہِ  درمیان  چُھنہٕ  کانٛہہ  بحث  تہٕ  تکرار،اللہ  تعالیٰ  کرِ  اَسہِ  سارِنٕے  جمع  تہٕ  تٔسۍ  کُن  چُھ  (سارِنٕے  ہُنٛد)  پۆت  پھیرُن۔"
  },
  {
    "verse_id": 16,
    "translation": "تہٕ  یِم  لُکھ  اللہ  تعالیٰ  ہس  (سٕندِس  دیٖنس)  متعلق  ژُوان  چِھ  اَمہِ  پتہٕ  زِ  یہِ  آو  قبول  کرنہٕ  تِہُنٛد  بحث  تہٕ  تکرار  چُھ  تِہِندِس  ربّس  نزدیک  بٲطل  تہٕ  تِمن  پیٚٹھ  چُھ  (اللہ  تعالیٰ  سُنٛد)  غضب  تہٕ  تِہِندِ  خٲطرٕ  چُھ  سخت  عذاب۔"
  },
  {
    "verse_id": 17,
    "translation": "اللہ  تعالیٰ  چُھ  سُے  ییٚمۍ  حق  ہیٚتھ  کتاب  نٲزل  کٔر  تہٕ  (عدل  تہٕ  انصافٕچ)  تۯکٕر  (تہِ  کٔرٕ  ن  نٲزل)،  تہٕ  تۆہۍ  کٔمۍ  کٔرۍنَو  باخبر،  بنان  چُھ  قیامت  آسہِ  نزدیکھے۔"
  },
  {
    "verse_id": 18,
    "translation": "اَتھ  (قیامتس)  منٛز  چِھ  تِم  لُکھ  بانٛبٕرکران  یِمن  نہٕ  اَتھ  پیٚٹھ  ایمان  (نٕے)  چُھ  تہٕ  یِمن  لُکن  ایمان  چُھ  (تِم)  چِھ  اَتھ  کھوژان  بیٚیہِ  چِھ  زانان  زِ  اَمِیُک  یُن  چُھ  حق،  زٲنِو!  یِم  لُکھ  قیامتس  متعلق  ژُوان  چِھ  تِم  چِھ  ؤسۍپایہِ  چہ  گمرٲہی  منٛز۔"
  },
  {
    "verse_id": 19,
    "translation": "اللہ  تعالیٰ  چُھ  پننیٚن  بندن  پیٚٹھ  سیٚٹھاہ  لطف  و  کرم  کرن  وول،  یس  یژھان  چُھ  رِزق  تہٕ  عطٲیی  سٍتۍ  چُھس  نوازان  تہٕ  سُہ  چُھ  بۆڈ  طاقت  وول  سیٚٹھاہ  عزت  وول۔"
  },
  {
    "verse_id": 20,
    "translation": "یُس  شخص  ٲخرتُک  زراعت  چُھ  یژھان  أسۍ  چِھ  تٔمۍسنٛد  خٲطرٕ  تمۍ  سٕندِس  زراعتس  منٛز  مزید  ہُریٚر  کران  تہٕ  یُس  شخص  دنیاہُک  زراعت  چُھ  ژھانڈان  آسان  (تیٚلہِ)  چِھ  أسۍ  تس  اَمہِ  منٛزٕ  کینہہ  عطا  کران  پتہٕ  چُھنہٕ  تس  خٲطرٕ  ٲخرتس  منٛز  کٕہٕنۍ  حصہٕ  روزان۔"
  },
  {
    "verse_id": 21,
    "translation": "کیا  تِمن  خٲطرٕ  چھا  کینہہ  (تِتھۍ)  شریک  یِمَوتِہِندِ  خٲطرٕ  دیٖنٕچ  تِژھ  وَتھ  مقرر  آسہِ  کٔرمٕژییٚمِیُک  اللہ  تعالیٰ  ہن  حکم  اوس  نہٕ  دِیُتمُت،  تہٕ  ہرگاہ  فٲصلُک  فرمان  (صٲدر)  آسِہے  نہٕ  گۆمُت  تیٚلہِ  آسِہے  تِمن  درمیان  قصہٕ  مۅکلاونہٕ  آمُت،  تہٕ  بے  شک  چُھ  ظٲلمن  خٲطرٕ  دگ  تُلوُن  عذاب۔"
  },
  {
    "verse_id": 22,
    "translation": "تۆہۍ  وُچھوٗکھ  ظٲلم  تِمَو  (عملو)  نِشہِ  کھوژن  وٲلۍ  یِم  تِمَو  کمٲوِتھ  چھے٘  تھاوِمژٕتہٕ  سُہ  (عذاب)  یِیہِ  تِمن  پیٚٹھ  ضرور،  تہٕ  یِمَو  لُکو  ایمان  اۆن  بیٚیہِ  روٗدۍ  نیک  عملہٕ  کران  تِم  آسن  جنت  کیٚن  چمنن  منٛز،  تِہِندِ  خٲطرٕ  آسن  تِہِندِس  ربّس  نِشہِ  تِمہٕ  (تمام  نعمتہٕ)  یہِٕنز  خوٲہش  تِم  کرن،  یۅہے  چُھ  سیٚٹھاہ  بۆڈ  فضل۔"
  },
  {
    "verse_id": 23,
    "translation": "یہِ  چُھ  سُہ  (انعام)  یمِچ  خۅش  خبراللہ  تعالیٰ  تِتھی٘ن  بندن  چُھ  بوزناوان  یِمَو  ایمان  او٘ن  بی٘یہِ  روٗدۍ  نیک  عملہٕ  کران،  فرمٲوِو،  بہٕ  چُھسو  نہٕ  تۅہیہِ  یَتھ  (رسالت  کِس  تبلیغس)  پی٘ٹھ  کانٛہہ  اُجرت  منگان  مگر  (میٲنس)  قرابتس  (تہٕ  اللہ  تعالیٰ  سٕندسِ  قربتس)  سٍتۍ  (چُھس)  محبت  (یژھان)،  تہٕ  یُس  شخص  نیکی  کماوِ  أسۍ  کرو  تس  خٲطرٕ  اُخروی  ثوابس  منٛز  مزید  اضافہٕ۔  بے  شک  چُھ  اللہ  تعالیٰ  بو٘ڈ  بخشن  وول  قدردان۔"
  },
  {
    "verse_id": 24,
    "translation": "کیایِم  لُکھ  چھا  ونان  زِ  أمۍ  (رسول  صلی  اللہ  علیہ  وسلمن)  چُھ  اللہ  تعالیٰ  ہس  پیٚٹھ  اَپُز  بہتان  گۆرمُت،پتہٕ  اگراللہ  تعالیٰ  یژھِ  تیٚلہِ  کرِ  تُہٕندِس  پاک  دِلس  پیٚٹھ  (صبرو  استقامتٕچ)  مۅہر  ثبت  (تاکہ  تۅہیہِ  واتیٚو  نہٕ  تِہِندِ  بے  ہوٗدٕہ  بکواسُک  تکلیف)،  تہٕ  اللہ  تعالیٰ  چُھ  بٲطلس  مِٹاوان  تہٕ  پننیٚو  کلماتو  سٍتۍ  چُھ  حقس  ثٲبت  تھاوان۔  بے  شک  چُھ  سُہ  سیٖنن  ہٕنزن  کتھن  وارٕ  پٲٹھۍ  زانن  وول۔"
  },
  {
    "verse_id": 25,
    "translation": "تہٕ  سُے  چُھ  یُس  پننیٚن  بندن  ہُنٛد  توبہٕ  چُھ  قبول  کران  تہٕ  لغزشو  نِشہِ  چُھ  درگزر  کران  تہٕ  یِکینٛژھاہ  تۆہۍ  کران  چِھو  (تَتھ)  چُھ  زانان۔"
  },
  {
    "verse_id": 26,
    "translation": "تہٕ  تِمن  لُکن  ہُنٛد  دعا  چُھ  قبول  کران  یِمَو  ایمان  اۆن  بیٚیہِ  روٗدۍ  نیک  عملہٕ  کران  تہٕ  پننہِ  فضل  سٍتۍ  چُھ  تِمن  (تِہِندِ  دعا  کھوتہٕ  تہِ)  زیادٕہ  دِوان،  تہٕ  یِم  کٲفر  چِھ  تِہِندِ  خٲطرٕ  چُھ  سخت  عذاب۔"
  },
  {
    "verse_id": 27,
    "translation": "تہٕ  اگراللہ  تعالیٰ  پننیٚن  تمام  بندن  خٲطرٕ  روٗزی  کشادٕہ  کرِ  تیٚلہِ  لاگن  تِم  ضرور  زمینس  منٛز  سرکشی  کرٕنۍ  مگر  سُہ  چُھ  (ضرورتو  ہٕندِ)  اندازٕ  مطٲبق  یوٗت  یژھان  چُھ  (تیوٗت)  چُھ  نٲزل  کران،  بے  شک  چُھ  سُہ  پننیٚن  بندن  (ہٕنزو  ضرورتو)  نِشہِ  باخبر  وارٕ  پٲٹھۍ  وُچھن  وول۔"
  },
  {
    "verse_id": 28,
    "translation": "تہٕ  سُے  چُھ  یُس  روٗد  چُھ  تراوان  تِہِندِ  ناامید  سپدنہٕ  پتہٕ  تہٕ  پنٕنۍ  رحمت  چُھ  پٔھہلاوان،  تہٕ  سُہ  کارساز  چُھ  سیٚٹھاہ  تعریفن  لایق۔"
  },
  {
    "verse_id": 29,
    "translation": "تہٕ  تٔمۍ  سٕنزو  نِشٲنیو  منٛزٕ  چھے٘  آسمانن  (ہٕنز)  تہٕ  زمینٕچ  پیدٲیش  تہٕ  تِمن  پکن  والیٚن  (جاندارن)  ہُنٛد  (پٲدٕ  کرُن)  تہِ  یِم  تٔمۍ  یِمن  منٛز  پٔھہلٲوِمٕتۍ  چِھ،  تہٕ  سُہ  چُھ  یِمن  (سارِنٕے)  جمع  کرنس  پیٚٹھ  تہِ  ییٚلہِ  یژھِ  سیٚٹھاہ  قدرت  تھاوان۔"
  },
  {
    "verse_id": 30,
    "translation": "تہٕ  یُس  مصیبت  تہِ  تۅہیہِ  واتان  چُھو  سُہ  چُھ  تمہِ  (بدعمٲلی)  ہٕندِ  وجہ  کِنۍ  (واتان)  یۅسہٕ  تُہٕندیٚو  اَتھو  کمٲومٕژ  چھے٘  آسان  ییٚلہِ  زن  سُہ  واریاہو  (کوتٲہیو)  نِشہِ  درگزر  تہِ  چُھ  کران۔"
  },
  {
    "verse_id": 31,
    "translation": "تہٕ  تۆہۍ  ہیٚکیوٗن  نہٕ  (پننیو  تدبیرو  سٍتۍ)  اللہ  تعالیٰ  (پوٗرٕ)  زمینس  منٛز  عٲجز  کٔرِتھ  تہٕ  اللہ  تعالیٰ  ہس  ترٲوِتھ  نَہ  آسہِ  (پۅتلیو  منٛزٕ)  تُہُنٛد  کانٛہہ  حمایت  کرن  وول  تہٕ  نَہ  مددکرن  وول۔"
  },
  {
    "verse_id": 32,
    "translation": "تہٕ  تٔمۍ  سٕنزو  نِشٲنیو  منٛزٕ  چِھ  پہاڑن  ہٕندۍ  پٲٹھۍ  تٔھدۍ  سمندری  جہازٕ  تہِ۔"
  },
  {
    "verse_id": 33,
    "translation": "ہرگاہ  سُہ  یژھِ  ہوہس  تھاوِأکۍ  سٕے  جایہِ  رُکٲوِتھ  پتہٕ  روزن  ناوٕ  سمندر  کِس  سطحس  پیٚٹھ  رونٹہٕ  گٔژِھتھ،  بے  شک  چھے٘  اَتھ  منٛز  پۯتھ  صبر  کرن  وٲلِس  تہٕ  شکرگزار  سٕندِ  خٲطرٕ  نشٲنِیہِ۔"
  },
  {
    "verse_id": 34,
    "translation": "یا  کرِ  تِمن  (جہازن  تہٕ  ناوَن)  غرق  تِہٕندیٚن  (بد)  عملن  ہٕندِ  بٲعث  یِم  تِمَو  کمٲوِتھ  چھے٘  تھاوِمَژٕ،مگر  سُہ  چُھ  واریاہ  (خطا)  معاف  کران۔"
  },
  {
    "verse_id": 35,
    "translation": "تہٕ  سانیٚن  آیاتن  منٛز  یِم  ژُوان  چِھ  تِمن  پَزِ  زانُن  زِ  تِہِندِ  خٲطرٕ  چھَنہٕ  ژلنہٕ  خٲطرٕ  کانٛہہ  وَتھ۔"
  },
  {
    "verse_id": 36,
    "translation": "لہٰذا  یِکینٛژھاہ  تہِ  (مال  و  دولت)  تۅہیہِ  دِنہٕ  چُھو  آمُت  سُہ  چُھ  دنیٲوی  زندگی  ہُنٛد  (کینٛژھن  دۅہن  ہُنٛد)  فٲیدٕہ  تہٕ  یِکینٛژھاہ  اللہ  تعالیٰ  ہس  نِشہِ  چُھ  سُہ  چُھ  بہتر  تہٕ  پایدار  (یہِ)  چُھ  تِمن  لُکن  خٲطرٕ  یِم  ایمان  چِھ  اَنان  بیٚیہِ  چِھ  پننِس  ربّس  پیٚٹھ  توکل  کران۔"
  },
  {
    "verse_id": 37,
    "translation": "تہٕ  یِم  لُکھ  بڈیٚو  گناہو  تہٕ  بے  حیٲیی  ہٕنزو  کامیٚو  نِشہِ  پرہیز  چِھ  کران  تہٕ  ییٚلہِ  تِمن  شرارت  چُھ  کھسان  تیٚلہِ  چِھ  معاف  کران۔"
  },
  {
    "verse_id": 38,
    "translation": "تہٕ  یِم  لُکھ  پننِس  ربّ  سُنٛد  فرمان  چِھ  مانان  بیٚیہِ  چِھ  نماز  تھاوان  قٲیِم  تہٕ  تِہُنٛد  فٲصلہٕ  چُھ  پانہٕ  وٲنۍ  مشورٕہ  سٍتۍ  سپدان  تہٕ  تَمہِ  مالہٕ  منٛزٕ  یُس  اَسہِ  تِمن  عطا  چُھ  کۆرمُت  چِھ  خرچ  کران۔"
  },
  {
    "verse_id": 39,
    "translation": "تہٕ  تِم  لُکھ  ییٚلہِ  تِمن (کٲنسہِ  ظٲلمس  تہٕ  جٲبرس)  نِشہِ  ظلم  چُھ  واتان  تیٚلہِ  چِھ  (تس)  بدلہٕ  ہیٚوان۔"
  },
  {
    "verse_id": 40,
    "translation": "تہٕ  بُرٲیی  ہُنٛد  بدلہٕ  چُھ  تٔتھۍ  بُرٲیی  ہیوٗ  آسان،  پتہٕ  ییٚمۍ  معاف  کۆر  تہٕ  (معٲفی  ہٕندِ  ذریعہ)  کۆرُن  اصلاح  تیٚلہِ  چُھ  تٔمۍ  سُنٛد  اجراللہ  تعالیٰ  سٕندِ  ذمہٕ۔  بے  شک  چُھنہٕ  سُہ  ظٲلِمن  پسندکران۔"
  },
  {
    "verse_id": 41,
    "translation": "تہٕ  پٔزۍپٲٹھۍ  یُس  شخص  پانس  پیٚٹھ  ظلم  سپدنہٕ  پتہٕ  بدلہٕ  ہیٚیہِ  تیٚلہِ  چھَنہٕ  تِتھیٚن  لُکن  پیٚٹھ  (ملامتچ  تہٕ  گرفتٕچ)  کانٛہہ  وَتھ۔"
  },
  {
    "verse_id": 42,
    "translation": "بس  (ملامتٕچ  تہٕ  گرفتٕچ)  وَتھ  چھے٘  صرف  تِمن  خلاف  یِم  لُکن  پیٚٹھ  چِھ  ظلم  کران  تہٕ  زمینس  منٛز  چِھ  ناحق  سرکشی  تہٕ  فساد  پٔھہلاوان،  یِتھہِ  نٕے  لُکن  خٲطرٕ  چُھ  دگ  تُلوُن  عذاب۔"
  },
  {
    "verse_id": 43,
    "translation": "تہٕ  پٔزۍپٲٹھۍ  یُس  شخص  صبر  کرِ  بیٚیہِ  کرِ  معاف  تیٚلہِ  چِھ  یہِ  بے  شک  تھدِ  پایہِ  چہِ  ہمتہٕ  واجِنیٚو  کامیٚو  منٛزٕ۔"
  },
  {
    "verse_id": 44,
    "translation": "تہٕ  یس  اللہ  تعالیٰ  گمراہ  کرِ  تیٚلہِ  چُھنہٕ  تس  خٲطرٕ  تَمہِ  پتہٕ  کانٛہہ  مددگار  آسان،  تہٕ  تۆہۍ  وُچھوٗکھ  ظٲلم  زِ  ییٚلہِ  تِم  (ٲخرتُک)  عذاب  وُچھن  (پتہٕ)  وَنن،  کیا  (دُنیاہس  منٛز)  واپس  گژھنٕچ  چھا  کانٛہہ  وتھاہ  ؟"
  },
  {
    "verse_id": 45,
    "translation": "تہٕ  تۆہۍ  وُچھوٗکھ  تِم  زِ  تِم  یِن  جہنمس  پیٚٹھ  ذلّت  تہٕ  خوفہٕ  ۂتۍ  کلہٕ  نۆمرٲوِتھ  پیش  کرنہٕ  (تَتھ)  آسن  (ژوٗرژوٗرِ)  تٔلۍ  ٹاریٚو  وُچھان،  تہٕ  ایمان  وٲلۍ  وَنن،  بے  شک  چِھ  نقصان  تُلن  وٲلۍ  تِمَے  لُکھ  یِمَوپنٕنۍ  جان  تہٕ  پَنُن  اہل  وعیال  قیامت  کہ  دۅہ  خسارس  منٛز  ترٲوۍ،  یادتھاوِو!  بے  شک  روزن  ظٲلم  لُکھ  نَہ  مۅکلن  وٲلِس  عذابس  منٛز  (مبتلا)۔"
  },
  {
    "verse_id": 46,
    "translation": "تہٕ  تِمن  (کٲفرن)  خٲطرٕ  آسن  نہ  ٕ  کہٕنۍ  (تہِ)  مددگاریِم  اللہ  تعالیٰ  ہس  مقابلہٕ  تِمن  مددہیٚکن  کٔرِتھ،تہٕ  یس  اللہ  تعالیٰ  گمراہ  چُھ  ٹھہراوان  پتہٕ  چھَنہٕ  تس  خٲطرٕ  (ہدایتٕچ)  کانٛہہ  وَتھ  روزان۔"
  },
  {
    "verse_id": 47,
    "translation": "تۆہۍلُکھ  مٲنِو  پننِس  ربّ  سُنٛد  حکم  اَمہِ  برونٛہہ  زِ  سُہ  دۅہ  واتہِ  یُس  اللہ  تعالیٰ  سٕندِ  طرفہٕ  پتھ  پھیرن  وول  چُھنہٕ،  نَہ  آسہِ  تَمہِ  دۅہ  تُہٕندِ  خٲطرٕ  کانٛہہ  چھپن  جاے  تہٕ  نَہ  آسہِ  تُہٕندِ  خٲطرٕ  کانٛہہ  انکارٕچ  جاے۔"
  },
  {
    "verse_id": 48,
    "translation": "پتہٕ  (تہِ)  ہرگاہ  تِم  بُتھ  پھِرن  تیٚلہِ  چِھو  نہٕ  اَسہِ  تۆہۍ  تِمن  پیٚٹھ  (تبٲہی  نِشہِ  بچاونٕکۍ)  ذمہٕ  داربنٲوِتھ  سوٗزِمٕتۍ۔  تۅہیہِ  پیٚٹھ  چھے٘  صرف  (حقُک  پیغام)  واتناونٕچ  ذمہٕ  دٲری،  تہٕ  بے  شک  ییٚلہِ  أسۍ  انسان  چِھن  پننہِ  بارگاہِ  نِشہِ  رحمتُک  مزٕہ  وُچھناوان  تیٚلہِ  چُھ  سُہ  تَمہِ  سٍتۍ  خۅش  گژھان  تہٕ  ہرگاہ  تِمن  کانٛہہ  مصیبت  چُھ  یِوان  تِہِندیٚو  پننیو  اَتھو  سٍتۍ  برونٛہہ  کُن  سوزنہٕ  آمژو  (بد)  عملو  ہٕندِ  بٲعث  تیٚلہِ  چُھ  بے  شک  انسان  سیٚٹھاہ  ناشکرگزار  (ثٲبت  سپدان)۔"
  },
  {
    "verse_id": 49,
    "translation": "اللہ  تعالیٰ  سٕندی  خٲطرٕ  چھے٘  آسمانن  ہٕنٛزتہٕ  زمینٕچ  بادشاہت،  یہِ  سُہ  یژھان  چُھ  پٲدٕ  چُھ  کران،  یس  یژھان  چُھ  کورِ  چُھس  عطا  کران  تہٕ  یس  یژھان  چُھ  نیٚچِوۍچُھس  بخشان۔"
  },
  {
    "verse_id": 50,
    "translation": "نَتہٕ  چُھ  تِمن  نیٚچِوۍ  تہٕ  کورِ  (دوشوے)  یِکہٕ  وٹہٕ  دِوان  تہٕ  یس  یژھان  چُھ  ہانٛٹھٕے  چُھس  بناوان،  بے  شک  چُھ  سُہ  وارٕ  پٲٹھۍ  زانن  وول  سیٚٹھاہ  قدرت  وول۔"
  },
  {
    "verse_id": 51,
    "translation": "تہٕ  پۯتھ  بشرٕ  سٕنز  چھَنہٕ  (یہِ)  مجال  زِ  اللہ  تعالیٰ  کرِ  (سیٚدِ  سیۆد)  تس  سٍتۍ  کتھ  مگر  یہِ  زِ  وحی  ہٕندِ  ذریعہ  (کرِ  کٲنسہِ  نبوت  سٍتۍ  سرفراز)  نَتہٕ  کرِ  پردٕہ  پٔتۍ  کِنۍ  (کتھ  یِتھہٕ  پٲٹھۍ  موسیٰ  علیہ  السلامس  سٍتۍ  طورِ  سیناہس  پیٚٹھ  کٔرٕن)  یا  سوزِ  کٲنسہِ  فرشتس  پیغام  واتناون  وول  بنٲوِتھ  تہٕ  سُہ  کرِ  تٔمۍ  سٕندِ  اِذنہٕ  سٍتۍیہِ  اللہ  تعالیٰ  یژھِ  (تہِ)  وحی  (مطلب  عالمِ  بشریت  خٲطرٕ  آسہ  اللہ  تعالیٰ  سندِ  خطاب  کرنُک  واسطہ  تہٕ  وسیلہٕ  صرف  نبی  تہٕ  رسول  سُندُے)،  بے  شک  چُھ  سُہ  بلندمرتبہٕ  سیٚٹھاہ  حکمت  وول۔"
  },
  {
    "verse_id": 52,
    "translation": "لہٰذا  سوٗز  یتھے  کنۍاَسہِ  تۅہیہِ  کُن  پننہِ  حکمہٕ  سٍتۍ (دلن  تہٕ  روحن  ہنٛد)  روُحچ  وحی (یُس  قرآن  چُھ)،تہٕ  تۆہۍنَہ  ٲسۍوُ (وحی  برونٛہہ  پننہِ  عقلہِ  تہٕ  فکرِ  سٍتۍ) یہِ  زانان  زِ  کتاب  کیا  چھے٘  تہٕ  نَہ (ٲسۍوُ)  ایمان (کیٚن  شرعی  احکامن  ہٕندۍ  تفصیلاتٕے  زانان  یِم  پتہٕ  نٲزل  تہٕ  مقرر  سپٕدۍ) مگراَسہِ  بنوو  سُہ  نوٗر۔أسۍ  چِھ  اَمہِ  (نوٗرٕ)  کہ  ذریعہ  پننیو  بندو  منٛزٕ  یس  یژھان  چِھ  تس  ہدایت  عطا  کران،  تہٕ  بے  شک  چِھو  تۆہی  صراطِ  مستقیمس  کُن  ہدایت  عطا  کران۔  تمن  صلی  اللہ  علیہ  وسلمن  ہٕندس  اُمًی  آسنہ  کس  شانس  کُن  چھپ  اشارہ  تاکہ  تہنزِ  زیٚوِ  قرآنٕکۍ  تہٕ  ایمانٕکۍ  تفصیلات  بوٗزتھ  ما  پھہلاون  کٲفر  یہِ  بدگُمٲنی  زِ  یہِ  سورُے  کینہہ  چُھ  حضرت  محمد  مصطفےٰ  صلی  اللہ  علیہ  وسلمو  پننہِ  ذٲتی  علمہ  تہٕ  غووفکرٕ  سٍتۍ  بنومُت﴿ ییٚلہ  زن﴾  نٲزل  سپُد  نہ  کہنٛی،  لہٰذا  آو  یہِ  از  خۅد  نہ  زانُنحضور  صلی  اللہ  علیہ  وسلمن  ہُند  عۂیم  معجزہ  بناونہ۔  اے  ٹاٹھہ!  تُہند  ہدایت  دُین  تہٕ  سون  ہدایت  دُین  دۅشۅٕنۍ  ہٕنز  حقیقت  چھےٚ  کُنی  تہٕ  ہدایت  چُھ  صف  تمنے  نصیب  سپدان  یمن  امہِ  حقیقتُک  معرفت  چُھ  تہٕ  اتھ  سٍتۍ  وابستگی  چھےٚ۔"
  },
  {
    "verse_id": 53,
    "translation": "(یہِ  صراطِ  مستقیم)  چھے٘  تٔمۍ  سٕے  اللہ  تعالیٰ  سٕنز  وَتھ  یُس  آسمانن  ہنٛدِ  تہٕ  زمین  کہ  پۯتھ  چیزُک  مٲلک  چُھ۔  زٲنِتھ  تھٲوِو  تمام  کامہِ  چھے٘  اللہ  تعالیٰ  سٕے  کُن  پۆت  پھیران۔"
  }
]