[
  {
    "verse_id": 1,
    "translation": "وُڈنٲوِتھ  چٔھکراون  والیٚن  ہواہن  ہُنٛد  قسم۔"
  },
  {
    "verse_id": 2,
    "translation": "تہٕ  (آبُک)  گۆب  بار  تُلن  والیٚن  اۆبرٕ  لنگن  ہُنٛد  قسم۔"
  },
  {
    "verse_id": 3,
    "translation": "تہٕ  وارٕ  وارٕ  پکن  واجِنیٚن  ناوَن  ہُنٛد  قسم۔"
  },
  {
    "verse_id": 4,
    "translation": "تہٕ  کٲم  بٲگراون  والیٚن  فرشتن  ہُنٛد  قسم۔"
  },
  {
    "verse_id": 5,
    "translation": "بے  شک  یُس  (ٲخرتُک)  وعدٕہ  تۅہیہِ  سٍتۍ  کرنہٕ  چُھ  یِوان  چُھ  بالکل  پۆز۔"
  },
  {
    "verse_id": 6,
    "translation": "تہٕ  بے  شک  سپدِ  (عملن  ہُنٛد)  جزا  تہٕ  سزا  ضرورواقع۔"
  },
  {
    "verse_id": 7,
    "translation": "تہٕ  (ستارن  تہٕ  سیّارن  ہُنٛد)  گنگ  آرن  ہُنٛد  تہٕ  آسمانُک  قسم  یَتھ  منٛزپکنہٕ  چہ  وَتہٕ  چھے٘۔"
  },
  {
    "verse_id": 8,
    "translation": "بے  شک  چِھو  تۆہۍ  مختلف  بے  جوڑ  کتھن  منٛز  (ہیٚنہٕ  آمٕتۍ)۔"
  },
  {
    "verse_id": 9,
    "translation": "أمِس  (رسول  صلی  اللہ  علیہ  وسلمس  نِشہِ  تہٕ  قرآنہٕ)  نِشہِ  چُھ  سُے  پھیران  یُس  (علمِ  ازلی  نِشہِ)  پھِرنہٕ  آو۔"
  },
  {
    "verse_id": 10,
    "translation": "پننہِ  رایہِ  تہٕ  اندازٕہ  مطٲبق  اَپُز  ونن  وٲلۍ  گٔے  مارٕ۔"
  },
  {
    "verse_id": 11,
    "translation": "یِم  جہالتس  تہٕ  غفلتس  منٛز (ٲخرتس) مٔشراون  وٲلۍ  چِھ۔"
  },
  {
    "verse_id": 12,
    "translation": "پٕۯژھان  چِھ  ز  جزاہُک  دۅہ  کر  آسہِ  ؟"
  },
  {
    "verse_id": 13,
    "translation": "(فرمٲوِو،)  تَمہِ  دۅہ  (آسہِ  ییٚلہِ)  ین  تِم  جہنم  کِس  نارس  منٛز  تاونہٕ۔"
  },
  {
    "verse_id": 14,
    "translation": "(تِمن  یِیہِ  وَننہٕ،)  پننہِ  سزاہُک  مزٕہ  وُچِھو  یۅہے  چُھ  سُہ  عذاب  یُس  تۆہۍ  جلدی  منگان  چِھو۔"
  },
  {
    "verse_id": 15,
    "translation": "بے  شک  آسن  پرہیزگار  باغن  تہٕ  ناگن  منٛز  (لطف  اندوزسپدان)۔"
  },
  {
    "verse_id": 16,
    "translation": "تِمن  نعمتن  آسن  (مزٕہ  سان  تہٕ  سرور  سان)  رٹان  یِمہٕ  تِہُنٛد  ربّ  تِمن  (لطف  وکرم  سان)  دِوان  آسہِ۔  بے  شک  چِھ  یِم  تِم  لُکھ  یِم  اَمہِ  برونٛہہ  (چہ  زندگی  منٛز)  احسان  کرن  وٲلۍ  ٲسۍ۔"
  },
  {
    "verse_id": 17,
    "translation": "تِم  ٲسۍ  رٲژن  منٛز  کم  سٕے  کالس  شۅنگان۔"
  },
  {
    "verse_id": 18,
    "translation": "تہٕ  رٲژ  ہٕندیٚن  پٔتِمیٚن  پہرن  منٛزٲسۍ  (ؤتھۍ  ؤتھۍ)  مغفرت  منگان۔"
  },
  {
    "verse_id": 19,
    "translation": "تہٕ  تِہٕندیٚن  مالن  منٛز  اوس  سٲیلن  تہٕ  محرومن  (تمام  حاجت  مندن)  ہُنٛد  حق  مقرر۔"
  },
  {
    "verse_id": 20,
    "translation": "تہٕ  زمینس  منٛز  چھے٘  صاحبانِ  ایقانن  (یعنی  مکمل  یقین  والیٚن)  خٲطرٕ  واریاہ  نِشٲنِیہِ۔"
  },
  {
    "verse_id": 21,
    "translation": "تہٕ  خۅد  (چھے٘)  تُہٕندیٚن  نفسن  منٛز  (تہِ)،  تیٚلہِ  کیا  تۅہیہِ  چُھو  نا  اَتھہِ  یِوان۔"
  },
  {
    "verse_id": 22,
    "translation": "تہٕ  آسمانس  منٛز  چُھ  تُہُنٛد  رِزق  (تہِ)  تہٕ  سُہ  (سورُے  کینہہ  تہِ)  ییٚمِیُک  تۅہیہِ  سٍتۍ  وعدٕہ  چُھ  یِوان  کرنہٕ۔"
  },
  {
    "verse_id": 23,
    "translation": "لہٰذا  آسمان  تہٕ  زمین  کِس  مٲلکہٕ  سُنٛد  قسم  یہِ  (سون  وعدٕہ)  چُھ  تِتھے  پٲٹھۍ  پَزر  یِتھہٕ  پٲٹھۍ  تُہُنٛد  پَنُن  بولُن  (تۅہیہِ  چُھو  تَتھ  پیٚٹھ  مکمل  یقین  آسان  زِ  ٲسہٕ  سٍتۍ  کیا  چِھو  ونان)۔"
  },
  {
    "verse_id": 24,
    "translation": "کیا  تۅہیہِ  نِشہِ  وٲژا  ابراہیم  (علیہ  السلام)  سٕندیٚن  عزت  والیٚن  پژھیٚن  ہٕنز  خبر۔"
  },
  {
    "verse_id": 25,
    "translation": "ییٚلہِ  تِم  (فرشتہ)  تِمن  نِشہِ  آے  پتہٕ  کٔر  تِمَو  سلام،  ابراہیمن  (علیہ  السلام)  تہِ  ؤنۍ  (درجواب)  سلام،  (سٍتی  لٔگۍ  دِلہٕ  مٔنزۍ  سونچنہِ  زِ)  یِم  چِھ  غٲرزان  لُکھ۔"
  },
  {
    "verse_id": 26,
    "translation": "پتہٕ  گٔے  جلدی  پننِس  گرَس  کُن  تہٕ  أکِس  مۆٹِس  ؤژھۍ  سُنٛد  بُزمُت  ماز  اۆنُکھ۔"
  },
  {
    "verse_id": 27,
    "translation": "پتہٕ  کۆرُن  سُہ  تِمن  برونٛہہ  کنہِ  پیش،  فرماونہِ  لٔگۍ،  کیا  تۆہۍ  کھیٚیِو  نا؟"
  },
  {
    "verse_id": 28,
    "translation": "پتہٕ  کٔرٕکھ  تِہِندِ  (نَہ  کھیٚنہٕ)  کِنۍ  دِلس  منٛز  رژھِ  کھنٛڈِ  گھبراہٹ  محسوس۔  تِم  (فرشتہٕ)  لٔگۍ  وَننہِ،  تۆہۍ  مَہ  کھوٗژِوتہٕ  تِم  بوزنٲوِکھ  علم  تہٕ  گاٹہٕ  جار  وٲلِس  فرزند  (اسحاق  علیہ  السلام)  سٕنز  خۅش  خبر۔"
  },
  {
    "verse_id": 29,
    "translation": "پتہٕ  سپٕز  تِہٕنز  خاندارِنۍ  (سارہ)  حٲرتہٕ  تہٕ  حسرت  سان  آواز  کٔڑِتھ  متوجہ  تہٕ  تعجب  سان  دِژٕن  پننِس  ڈیٚکس  ژٔنٛڈ  تہٕ  لٔجۍوننہ،  (کیا)  بُجہِ  ہانٛٹھ  زَنہِ  (زیٚویا  شُر) "
  },
  {
    "verse_id": 30,
    "translation": "(فرشتو)  وۆنکھ،  یی  سپدِ،  تُہٕندۍ  ربّن  چُھ  فرموومُت۔  بے  شک  چُھ  سُہ  سیٚٹھاہ  حکمت  وول  سیٚٹھاہ  علمہٕ  وول۔"
  },
  {
    "verse_id": 31,
    "translation": "(ابراہیم  علیہ  السلامن)  وۆنکھ،  اے  سوزنہٕ  آمتیٚو  فرشتو!  (اَمہِ  بشارتہٕ  علاوٕہ)  کیا  چُھ  تُہٕند  (یِنُک)  بنیٲدی  مقصد؟"
  },
  {
    "verse_id": 32,
    "translation": "تِمَو  وۆن،  أسۍ  چِھ  مجرم  قومس  (یعنی  قومِ  لُوطس)  کُن  سوزنہٕ  آمٕتۍ۔"
  },
  {
    "verse_id": 33,
    "translation": "تاکہ  أسۍ  تۯاوَو  تِمن  پیٚٹھ  میٚژِ  ہٕنزٕ  کَنہِ۔"
  },
  {
    "verse_id": 34,
    "translation": "(تِمہٕ  کنہِ  یِمن  پیٚٹھ)  حدٕ  نِشہِ  نیرن  والیٚن  خٲطرٕ  تُہٕندِس  ربّ  سٕندِ  طرفہٕ  نشان  چُھ  لگاونہٕ  آمُت۔"
  },
  {
    "verse_id": 35,
    "translation": "پتہٕ  کۆڈاَسہِ  پرٛتھ  کانٛہہ  سُہ  شخص  (قومِ  لوط  چہِ  بستی  منٛزٕ)  نیٚبر  یُس  تَتھ  منٛز  اہلِ  ایمانو  منٛزٕ  اوس۔"
  },
  {
    "verse_id": 36,
    "translation": "پتہٕ  وُچھ  نہٕ  اَسہِ  تَتھ  بستی  منٛزمسلمانن  ہٕندِ  اَکہِ  گرٕ  وَرٲے  (بیٚیہِ  کانٛہہ  گرٕ،  تَتھ  منٛز  ٲسۍ  حضرت  لوط  علیہ  السلام  تہٕ  تِہِنزٕ  زٕ  کورِ)۔"
  },
  {
    "verse_id": 37,
    "translation": "تہٕ  اَسہِ  تھٲو  تَتھ  (بستی)  منٛزتِمن  لُکن  خٲطرٕ  (عبرتٕچ)  اَکھ  نشٲنی  پَتھ  کُن  یِم  دگ  تُلوٕنِس  عذابس  کھوژان  چِھ۔"
  },
  {
    "verse_id": 38,
    "translation": "تہٕ  موسیٰ  ہس  (علیہ  السلام  سٕندِس  واقعس)  منٛز  (تہِ  چھے٘  نِشٲنِیہِ)  ییٚلہِ  اَسہِ  تِم  فرعونس  کُن  ٹاکارٕہ  دلیل  ہیٚتھ  سوٗزۍ۔"
  },
  {
    "verse_id": 39,
    "translation": "تہٕ  تٔمۍ  پِھیُر  پننیٚن  سلطنت  کیٚن  اَرکانن  سان  بُتھ  تہٕ  لۆگ  وَننہِ،  (یہِ)  چُھ  سحرٕ  گر  یا  دیوانہٕ۔  "
  },
  {
    "verse_id": 40,
    "translation": "پتہٕ  رۆٹ  اَسہِ  سُہ  تہٕ  تٔمۍ  سُنٛد  لشکر  (عذاب  کِس)  گرفتس  منٛز  تہٕ  تِم  (سٲری)  کٔرۍ  دریاوس  منٛز  غرق  تہٕ  سُہ  اوس  ژَکہِ  قٲبلِ  ملامت  کٲم  کرن  وول۔"
  },
  {
    "verse_id": 41,
    "translation": "تہٕ  (قومِ)  عادس  (ہلاک  کرنس)  منٛز  تہِ  چھے٘  (نِشٲنی)  ییٚلہِ  زن  اَسہِ  تِمن  پیٚٹھ  خیروبرکت  رۆستُے  ہوا  سوٗز۔"
  },
  {
    "verse_id": 42,
    "translation": "سُہ  ییٚمہِ  چیزٕ  پیٚٹھۍ  تہِ  پکان  اوس  تَتھ  اوس  نہٕ  ریزٕہ  ریزٕہ  کرنہٕ  رۆس  تۯاوان۔"
  },
  {
    "verse_id": 43,
    "translation": "تہٕ  (قومِ)  ثمودس  (ہلاک  کرنس)  منٛز  تہِ  (چھے٘  عبرتٕچ  نشٲنی) ییٚلہِ  تِمن  وَننہٕ  آو  زِ  تۆہۍ  تُلِو  أکِس  مقرر  وقتس  تام  فٲیدٕہ۔"
  },
  {
    "verse_id": 44,
    "translation": "پتہٕ  کٔرتِمَو  پننِس  ربّ  سٕندِ  س  حکمس  نافرمٲنی،  پتہٕ  رٔٹۍ  تِم  اَکہ  خطرناک  تۯٹہِ  تہٕ  تِم  روٗدۍ  وُچھان۔"
  },
  {
    "verse_id": 45,
    "translation": "پتہٕ  نَہ  میوٗل  تِمن  تھۆد  ؤتھِتھ  روزنُک  طاقت  تہٕ  نَہ  ٲسۍ  تِم  (تِتھۍ)  زِ  (اَسہِ)  ہیٚکہن  بدلہٕ  ہیٚتھ۔"
  },
  {
    "verse_id": 46,
    "translation": "تہٕ  اَمہِ  برونٛہہ  کۆر  نوح  (علیہ  السلام)  سُنٛد  قوم  (تہِ  ہلاک)،  بے  شک  ٲسۍ  تِم  سخت  نافرمان  لُکھ۔"
  },
  {
    "verse_id": 47,
    "translation": "تہٕ  اسہِ  کٔر  آسمٲنۍ  کاینات  طاقت  کہ (یعنی  زبردست  توانٲیی  ہندِ)  ذریعہ  پٲدٕ  تہٕ  أسۍ  چِھ (اَتھ  کایناتس)  لگاتارپھہلاو  دِوان  روزان۔"
  },
  {
    "verse_id": 48,
    "translation": "تہ  (سطحِ)  زمین  بنوو  اَسی  (روزنس  قٲبل)  فرش  لہٰذا  کِتھۍ  رٕتۍ  شیرن  وٲلۍ  تہٕ  سیۆد  کرن  وٲلۍ  چِھ  أسۍ۔"
  },
  {
    "verse_id": 49,
    "translation": "تہٕ  اَسہِ  کٔرۍ  پۯتھ  چیزٕکۍزٕ  جورٕ  پٲدٕ  تاکہ  تۆہۍ  کٔرِو  غور  تہٕ  سمجھِو۔"
  },
  {
    "verse_id": 50,
    "translation": "لہٰذا  پٔکِو  تۆہۍ  دوران  دوران  اللہ  تعالیٰ  ہس  کُن،  بے  شک  چُھس  بہٕ  تٔمۍ  سٕندِ  طرفہٕ  تۅہیہِ  ٹاکارٕہ  کھوژناون  وول۔"
  },
  {
    "verse_id": 51,
    "translation": "تہٕ  اللہ  تعالیٰ  ہس  وَرٲے  مَہ  بنٲوِیوٗن  بیاکھ  معبود،  بے  شک  چُھس  بہٕ  تٔمۍ  سٕندِ  طرفہٕ  توہیہِ  ٹاکارٕہ  کھوژناون  وول۔"
  },
  {
    "verse_id": 52,
    "translation": "یِتھے  پٲٹھۍ  آو  نہٕ  تِمن  برونٛہہ  ینہ  والی٘ن  لُکن  نِشہِ  تہِ  کانٛہہ  رسول  مگر  تِمَو  وۆن  یی  زِ  (یہِ)  چُھ  سِحرٕ  گر  نَتہٕ  چُھ  دیوانہٕ۔"
  },
  {
    "verse_id": 53,
    "translation": "کیا  تِم  لُکھ  روٗدِیا  اَکھ  أکِس  اَمہِ  کتھہِ  ہٕنز  وصیت  کران  بلکہ  ٲسۍ  تِم  (سٲری)  بُتھۍ  پھِرۍ  تہٕ  بغاوت  کرن  وٲلۍلُکھ۔"
  },
  {
    "verse_id": 54,
    "translation": "لہٰذا  ڈٲلِو  تۆہۍ  تِمَو  نِشہِ  توجہ  (نظرِ  التفات)  وۅنۍ  چھَنہٕ  تۅہیہِ  پیٚٹھ  (تِہِندِ  ایمان  نہ  اَننٕچ)  کانٛہہ  ملامت۔"
  },
  {
    "verse_id": 55,
    "translation": "تہٕ  تۆہۍ  روٗزِو  نصیحت  کران  بے  شک  چھے٘  نصیحت  مومنن  فٲیدٕہ  دِوان۔"
  },
  {
    "verse_id": 56,
    "translation": "تہٕ  مے٘  کٔرۍ  جنّات  تہٕ  انسان  صرف  اَمی  موجوب  پٲدٕ  زِ  تِم  کرن  میٲنۍ  بندگی۔"
  },
  {
    "verse_id": 57,
    "translation": "نَہ  چُھس  بہٕ  تِمَن  رِزق  (یعنی  کمٲے)  منگان  تہٕ  نَہ  چُھس  اَمِیُک  طلب  گار  زِ  تِم  کھیٚاون  مے٘  (کھیٚن)۔"
  },
  {
    "verse_id": 58,
    "translation": "بے  شک  چُھ  اللہ  تعالیٰ  ہٕے  پۯتھ  کٲنسہِ  رِزق  دِنہٕ  وول،  سیٚٹھاہ  قوت  وول  چُھ،  زبردست  مضبوط  چُھ۔  (تس  چُھنہٕ  کٲنسہِ  ہٕندِ  مدتُک  تہٕ  پلزنُک  حاجت)۔"
  },
  {
    "verse_id": 59,
    "translation": "لہٰذا  چُھ  یِمن  ظٲلمن  خٲطرٕ  (تہِ)  عذابُک  حصہٕ  مقرر  یہِندیٚن  (بروٗنٹھِمیٚن  گُزریمتیٚن)  سٲتھِین  ہٕندِ  عذاب  کہ  حصٕکۍ  پٲٹھۍ،  لہٰذا  مَہ  منگِن  مے٘  تِم  جلدی۔"
  },
  {
    "verse_id": 60,
    "translation": "لہٰذا  چھے٘  کٲفرن  خٲطرٕ  تِہِندِس  تَتھ  دۅہس  منٛز  بٔڑ  تبٲہی  ییٚمِیُک  تِمن  سٍتۍ  وعدٕہ  چُھ  یِوان  کرنہٕ۔"
  }
]