[
  {
    "verse_id": 1,
    "translation": "قَسم  چھُ  تِمن  ملٲئکن  ہُنٛد  یِم  کٲفرن  ہُنٛد  زُو  کڈان  چھِ  سختی  سان۔"
  },
  {
    "verse_id": 2,
    "translation": "بیٚیہِ  چھُ  قَسم  تِمن  ملٲئکن  ہُنٛد  یِم  با ایمانن  ہِنٛد  روح  کڈان  چھِ  نرمی  سان  زَن  گنڈ  یلہٕ  ترٛاوان  چھِ۔"
  },
  {
    "verse_id": 3,
    "translation": "بیٚیہِ  چُھ  قَسم  تِمن  ملٲئکن  ہُنٛد  یِم  آسمان  و  زمینس  منٛز  پھیران  چھِ  ژھانٹہٕ  وایان۔"
  },
  {
    "verse_id": 4,
    "translation": "بیٚیہِ  چُھ  قَسم  تِمن  ملٲئکن  ہُنٛد  یِم  حکم  ماننس  منٛز  برٛونٹھ  گژھان  چھِ۔"
  },
  {
    "verse_id": 5,
    "translation": "بیٚیہِ  چُھ  قَسم  تِمن  ملٲئکن  ہُنٛد  یِم  دنیاہُک  انتظام  کران  چھِ  سانہِ  حکمہٕ۔  (جوابِ  قَسم  چھُ  حذف  کرنہٕ  آمُت  سُہ  گوٚو  لَتبعَثنَ،  توٚہۍ  سٲری  یِیِو  مرنہٕ  پتہٕ  ضرور  بیٚیہِ  زندٕہ  کرنہٕ۔)"
  },
  {
    "verse_id": 6,
    "translation": "تَمی  دۅہ  ییٚمہِ  دۅہ  ألراوِہ  تہٕ  دِنہٕ  ناوِ،  (سارنی  چیزن  ألراوُن  سُہ  گوٚو  پوگُک  گۅڈنِیُک  پھۅکھ۔)"
  },
  {
    "verse_id": 7,
    "translation": "پتہٕ  یِیہِ  تتھ  پتہٕ  یِوُن  یعنی  بیاکھ  پھۅکھ،  (دۅن  پھۅکن  منٛز  آسہِ  مدت  ژتجی  ؤری۔)"
  },
  {
    "verse_id": 8,
    "translation": "واریاہن  ہٕندۍ  دل  آسن  تَمہِ  دۅہ  نٹان۔"
  },
  {
    "verse_id": 9,
    "translation": "أچھ  تِہنزٕہ  آسن  بۅن  کُن  نٔمِتھ۔"
  },
  {
    "verse_id": 10,
    "translation": "یِم  لوٗکھ  قیامتس  منکر  چھِ  ونان  چھِ  تِم  کیا  أسۍ  یِموٕہ  پوٚت  پِھیٖرِتھ  نِنہٕ  بروٗنٹھمِس  حالس  کُن  یعنی  مٔرِتھ  گژھوٕہ  بیٚیہِ  زندٕہ؟"
  },
  {
    "verse_id": 11,
    "translation": "کیا  أسۍ  سپدوٕہ  بیٚیہِ  زندٕہ  ییٚلہِ  سانہِ  أڈجہِ  آسن  دۅدریمژٕہ  ژھۅژٕہ  گٔمژٕہ؟"
  },
  {
    "verse_id": 12,
    "translation": "دَپنہِ  لُگۍ  سۅ  زندگی  چھےٚ  ادٕہ  پِھیٖرِتھ  یُنَہ  تاوان  تہٕ  نقصان  دِوُن۔"
  },
  {
    "verse_id": 13,
    "translation": "پَس  قیامت  چھَنہٕ  مگر  کُنی  اَکھ  سخت  کرٛیٚکھ  یۅسہٕ  پوگہٕ  منٛزٕہ  نیرِ،  (یانۍ  سۅ  کرٛیٚکھ  گژِھہ۔)"
  },
  {
    "verse_id": 14,
    "translation": "تانۍ  پیٚن  تِم  وٲتِتھ  محشرکِس  میدانس  منٛز۔"
  },
  {
    "verse_id": 15,
    "translation": "کیا  تۅہیہِ  چھُوٕہ  بوٗزمُت  حضرت  موسیؑ  سُند  قصہٕ  یا  رسول  اللہؐ؟"
  },
  {
    "verse_id": 16,
    "translation": "ییٚلہِ  آلو  دیُت  تَس  پنٕنۍ  پروردِگارن  پاک  میدانس  منٛز  یَتھ  ناو  چھُ  طُویٰ  (یُس  کوہِ  طوٗرس  نکھہٕ  تلہٕ  چھُ۔)"
  },
  {
    "verse_id": 17,
    "translation": "گٔژِھو  فرعونس  نِشہِ  پیغام  ہیٚتھ  کیازِ  پٔزۍ پٲٹھۍ  سُہ  چھُ  حدٕ  ڈوٚلمُت۔"
  },
  {
    "verse_id": 18,
    "translation": "پَس  دٔپِو  تَس  کیا  ژےٚ  چھُیہِ  کانٛہہ  خیالَہ  پاک  گژھنُک  کفر  و  شرکہٕ  نِشہِ؟"
  },
  {
    "verse_id": 19,
    "translation": "بہٕ  ہاوے  ژےٚ  وَتھ  پننِس  پروردِگارس  کُن  پس  کھۅژکھ  ژٕہ  تس،  (حضرت  موسیؑ  گوٚو  تَس  نِشہِ  حکمِ  خدا  واتنوہس،  تٔمۍ  موٚنگ  معجزٕہ  تہٕ  دٔلیل۔)"
  },
  {
    "verse_id": 20,
    "translation": "پَس  ہوو  حضرت  موسیؑ  ہن  تَس  بوٚڈ  معجزٕہ،  (سُہ  عصاہس  اژدہا  سپدُن۔)"
  },
  {
    "verse_id": 21,
    "translation": "پَس  اَپُز  گٕنزُر  فرعونن  تٔہنٛز  رسالت  بیٚیہِ  کٔرٕن  نافرمٲنی  تِہٕندِس  حُکمس۔"
  },
  {
    "verse_id": 22,
    "translation": "توپتہٕ  پھیوٗر  پوٚت  کوٗشش  ہیٚژٕن  کرٕنۍ  حضرت  موسیؑ  سٕندِس  مخالفتس  اندر۔"
  },
  {
    "verse_id": 23,
    "translation": "توپتہٕ  سۅمبرووُن  قوم  پَنُن  پس  دِژٕن  کرٛیٚکھ  تِمن  منٛز۔"
  },
  {
    "verse_id": 24,
    "translation": "پَس  دوٚپُن  بٕے  چھُس  تُہنٛد  بوٚڈ  پروردِگار۔"
  },
  {
    "verse_id": 25,
    "translation": "پَس  کوٚر  سُہ  گرفتار  اللہ  تعالیٰ  ہن  ٲخرت  کہ  عذاب  سٍتۍ  بیٚیہِ  دنیا  کہ  عذاب  سٍتۍ۔"
  },
  {
    "verse_id": 26,
    "translation": "پزۍ  پٲٹھۍ  اَتھ  منٛز  چھےٚ  بٔڈ  نصیحت  تسٕندِ  خٲطرٕہ  یُس  کھۅژِ  خدایس۔"
  },
  {
    "verse_id": 27,
    "translation": "(اے  قیامت  کیو  منکرو!)  تُہنٛد  قیامت  کہ  دۅہ  بیٚیہِ  دوبارٕہ  زندٕہ  کرُن  چھا  مشکل  کِنہٕ  آسمانُک  پٲدٕہ  کرُن؟  یہِ  یوٗت  بوٚڈ  آسمان  کوٚر  اللہ  تعالیٰ  ہن  پٲدٕہ۔"
  },
  {
    "verse_id": 28,
    "translation": "بلند  کوٚرُن  تھزر  تَمیُک  توپتہٕ  کوٚرُن  سُہ  برابر۔"
  },
  {
    "verse_id": 29,
    "translation": "بیٚیہِ  کٔرٕن  گٔٹ  رات  تَمِچ،  بیٚیہِ  نٔنہِ  رووُن  گاش  تَمیُک  دۅہلہِ۔"
  },
  {
    "verse_id": 30,
    "translation": "بیٚیہِ  وہرووُن  زمین  تَمہِ  پتہٕ۔"
  },
  {
    "verse_id": 31,
    "translation": "کوٚڈُن  تَمہِ  زمین  منٛزٕ  آب  تَمیُک  بیٚیہِ  نیوٗر  تمیُک۔"
  },
  {
    "verse_id": 32,
    "translation": "بیٚیہِ  کٔرِن  کۅہ  محکم  لنگر  ہِوۍ،  یہِ  سورُے  کوٚرُن  پٲدٕہ۔"
  },
  {
    "verse_id": 33,
    "translation": "تُہندِ  نفع  خٲطرٕہ  بیٚیہِ  تُہنٛدیٚن  چارواین  ہندِ  فٲیدٕہ  خٲطرٕہ۔"
  },
  {
    "verse_id": 34,
    "translation": "پس  ییٚلہِ  یِیہِ  قیامتِ  کُبریٰ۔"
  },
  {
    "verse_id": 35,
    "translation": "ییٚمہِ  دۅہ  انسانس  ژیٚتس  پیٚیہِ  تہِ  سورُے  یہِ  تٔمۍ  کوٚرمُت  آسہِ۔"
  },
  {
    "verse_id": 36,
    "translation": "بیٚیہِ  یِیہِ  نیٚبر  کڈنہٕ  دوزخ  پرٛتھ  وُچھوٕنہِ  سٕندِ  خٲطرٕہ۔"
  },
  {
    "verse_id": 37,
    "translation": "پَس  ییٚمۍ  اکھ  پَزِ  نِشہِ  سرکشی  کٔر،"
  },
  {
    "verse_id": 38,
    "translation": "بیٚیہِ  قیامتس  انکار  کٔرِتھ  دنیاہٕچ  زندگی  اختیار  کٔرمٕژ  آسہِ،"
  },
  {
    "verse_id": 39,
    "translation": "بے  شک  یہِ  جہنم  چھُ  تٔہنزٕے  جاے۔"
  },
  {
    "verse_id": 40,
    "translation": "لیکن  یُس  اکھاہ  کھوٚژِ  دنیاہس  اندر  کہ  قیامت  کہ  دۅہ  چھُم  پننِس  خدایس  برٛونٹھہٕ  کنہِ  اِستادٕہ  سپدُن،  بیٚیہِ  روٚٹُن  نفس  پنُن  پتھ  یچھ  عملو  نِشہِ۔"
  },
  {
    "verse_id": 41,
    "translation": "پَس  جنت  چھُ  تٔہنزٕے  جاے۔"
  },
  {
    "verse_id": 42,
    "translation": "پرٛژھان  چھِ  مکٕکۍ  کٲفر  تۅہیہِ  قیامتُک  کہ  کر  آسہِ  تَمیُک  برپا  سپدُن؟"
  },
  {
    "verse_id": 43,
    "translation": "تۅہیہِ  کیا  چھُو  تَمیُک  تذکرٕہ  کرُن  یہِ  چھَنہٕ  تُہنٛز  کٲم۔"
  },
  {
    "verse_id": 44,
    "translation": "تُہندِس  پروردِگارسٕے  تام  چھُ  تمہِ  کہ  علمُک  نہایت  یعنی  سُے  زانہِ  قیامت  کر  سپدِ۔"
  },
  {
    "verse_id": 45,
    "translation": "توٚہۍ  چھِو  نہٕ  مگر  بیٖم  کرٕوُنۍ  تَس  یُس  تتھ  کھۅژِ۔"
  },
  {
    "verse_id": 46,
    "translation": "تِمن  لوٗکن  یِیہِ  بوزنہٕ  تَمہِ  دۅہ  ییٚلہِ  تتھ  قیامتس  وُچھن  تِم،  زن  تہٕ  تِم  روٗدِمٕتۍ  ٲسۍ  دنیاہس  منٛز  پیٚشنہٕ  پٮ۪ٹھہٕ  شامس  تام  یا  صُبح  پٮ۪ٹھہٕ  دوپہرس  تام،  (سُہ  ہولناک  دۅہ  وُچھنہٕ  سٍتۍ  مَشکھ  سورُے۔)"
  }
]