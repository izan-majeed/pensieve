[
  {
    "verse_id": 1,
    "translation": "ص۔  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)  ذکر  والہِ  قرآنُک  قسم۔"
  },
  {
    "verse_id": 2,
    "translation": "بلکہ  چِھ  کٲفر  لُکھ  (ناحق)  ننگر  گی  تہٕ  تکبرس  منٛز  تہٕ  (سٲنِس  نبی  صلی  اللہ  علیہ  وسلمن  ہٕندِس)  مخالفتس  تہٕ  عداوتس  منٛز  (مبتلا)۔"
  },
  {
    "verse_id": 3,
    "translation": "اَسہِ  کٲژاوے  اُمتہٕ  کرِ  تِمَو  برونٛہہ  ہلاک  پتہٕ  لٔگۍ  تِم  (عذاب  وُچِھتھ)  ناد  دِنہِ  ییٚلہِ  زن  وۅنۍ  خلٲصی  (تہٕ  رہٲیی)  ہُنٛد  وقت  اوس  نہٕ  روٗدمُت۔"
  },
  {
    "verse_id": 4,
    "translation": "تہٕ  تِمَو  کۆر  اَتھ  کتھہِ  پیٚٹھ  تعجب  زِ  تِمن  نِشہِ  چُھ  تِموٕے  منٛزٕ  اَکھ  کھوژناون  وول  آمُت۔  تہٕ  کٲفرو  لوگ  وَنُن  یہِ  چُھ  سِحرٕ  گر،  سیٚٹھاہ  اَپزِیور  چُھ۔"
  },
  {
    "verse_id": 5,
    "translation": "کیا  أمۍ  چھا  تمام  معبودن  کُنُے  کٔرِتھ  اَکوے  معبود  بنوومُت  ؟بے  شک  چھے٘  یہِ  سیٚٹھاہ  عجیب  کتھ۔"
  },
  {
    "verse_id": 6,
    "translation": "تہٕ  تِہِندۍ  سردار  دۯاے  (ابوطالب  سٕندِ  گرِنبیئ  اکرم  صلی  اللہ  علیہ  وسلمن  ہٕنزِ  مجلِسہِ  منٛزٕتھۆد  ؤتِتھ  باقی  لُکن)  یہِ  ونان  ونان  زِ  تۆہۍ  تہِ  پٔکِوٗ  تہٕ  پننیٚن  معبودن  (ہٕنزِ  بندگی)  پیٚٹھ  روٗزِو  ثٲبت  قدم،  یہِ  چھے٘  ضرور  تِژھ  کتھ  یَتھ  منٛز  کانٛہہ  غرض  (تہٕ  مُراد)  چُھ۔"
  },
  {
    "verse_id": 7,
    "translation": "اَسہِ  بوٗز  نہٕ  یہِ  (توحیدُک  عقیدٕہ  نصرٲنۍ  یا  قریش  مذہب  کس)  ٲخری  مِلّتّس  منٛز  تہِ،  یہِ  چُھ  صرف  پانہٕ  بناونہٕ  آمُت  اَپُز۔"
  },
  {
    "verse_id": 8,
    "translation": "کیا  اَسہِ  تمامو  منٛزٕ  چھا  أمۍ  سٕے  پیٚٹھ  یہِ  ذکر  (یعنی  قرآن)  نٲزل  کرنہٕ  آمُت،  بلکہ  چِھ  تِم  میانہِ  ذکرِ  ہٕندِ  نسبتہٕ  شکس  منٛز  (گرفتار)،  بلکہ  وُچھ  نہٕ  تِمَو  وُنہِ  میانہِ  عذابُک  مزٕہ۔"
  },
  {
    "verse_id": 9,
    "translation": "کیا  تِمن  نِشہِ  چھا  تُہٕندِس  ربّ  سٕندِ  رحمتٕکۍ  خزانہٕ  یُس  غٲلب  چُھ  سیٚٹھاہ  عطا  کرن  وول  چُھ؟"
  },
  {
    "verse_id": 10,
    "translation": "کِنہٕ  تِمن  نِشہِ  چھے٘  آسمانن  ہنٛز  تہٕ  زمینٕچ  بیٚیہِ  یِکینٛژھاہ  یِمن  منٛزباگ  چُھ  تَمِچ  بادشاہت  (اگر  چھے٘)  تیٚلہِ  پَزِ  یِمن  رَزٕ  گٔنڈِتھ  (آسمانس  پیٚٹھ)  کھسُن۔"
  },
  {
    "verse_id": 11,
    "translation": "(کٲفرن  ہٕندیٚو)  لشکرو  منٛزٕ  چُھ  یہِ  اَکھ  ؤسۍ  پایہِ  لشکر  یُس  یتھۍجایہِ  شکست  کھینہٕ  وول  چُھ۔"
  },
  {
    "verse_id": 12,
    "translation": "یِمَو  برونٛہہ  اوس  قومِ  نوحن  تہٕ  عادن  تہٕ  سیٚٹھاہ  مضبوط  حکومت  وٲلۍ  (یا  میخو  سٍتۍ  تکلیف  دِنہٕ  وٲلۍ)  فرعونن  (تہِ)  انکار  کۆرمُت۔"
  },
  {
    "verse_id": 13,
    "translation": "تہٕ  ثمودن  تہٕ  قومِ  لوطن  تہٕ  اَیکہ  (وَن)  کیٚو  روزن  والیٚو  (یعنی  شعیب  سٕندۍ  قومن)  تہِ  (انکار  کۆرمُت)  یِمَے  ٲسۍ  تِم  بٔڑۍ  لشکر۔"
  },
  {
    "verse_id": 14,
    "translation": "(یِمَو  منٛزٕ)  کۆر  پۯتھ  أکۍ  دٔرۍ  رسولن  ہُنٛد  انکار  پتہٕ  سپُد  (تِمن  پیٚٹھ)  میون  عذاب  وٲجب۔"
  },
  {
    "verse_id": 15,
    "translation": "تہٕ  یِم  سٲری  لُکھ  چِھ  اَکہِ  سخت  آوازِ  (زوردار  کۯیٚکہ)  ہُنٛد  انتظار  کران  یَتھ  منٛز  نہٕ  کانٛہہ  تہِ  تھکھ  سپدِ۔"
  },
  {
    "verse_id": 16,
    "translation": "تہٕ  تِم  چِھ  ونان،  اے  سانہِ  ربّہٕ  حساب  کہ  دۅہ  برونٛٹھُے  دِ  اَسہِ  ؤلۍ  ؤلۍ  سون  حصہٕ۔"
  },
  {
    "verse_id": 17,
    "translation": "(اے  عظمت  والہِ  ٹاٹھہِ!)  یِکینٛژھاہ  تِم  ونان  چِھ  تۆہۍ  روٗزِو  تَتھ  پیٚٹھ  صبر  کران  تہٕ  سٲنِس  بندٕہ  داؤد  (علیہ  السلام)  سٕنز  ذکر  کٔرِو  یِم  سیٚٹھاہ  طاقت  وٲلۍ  ٲسۍ،  بے  شک  ٲسۍ  تِم  (اَسہِ  کُن)  سیٚٹھاہ  رجوع  کرن  وٲلۍ۔"
  },
  {
    "verse_id": 18,
    "translation": "بے  شک  ٲسۍ  اَسہِ  پہاڑ  کٔرِ  مٕتۍ  تِہِندِس  فرمانس  ماتحت،  یِم  (تِمن  سٍتۍ  رٔلِتھ)  ٲسۍ  شامس  تہٕ  صبحس  تسبیح  کران۔"
  },
  {
    "verse_id": 19,
    "translation": "تہٕ  جاناوار  تہِ  یِم (تِمن  نِشہِ)  جمع  ٲسۍ  روزان،  پۯتھ  کانٛہہ  اوس  تِمن  کُن  (اطاعت  خٲطرٕ)  رجوع  کرن  وول۔"
  },
  {
    "verse_id": 20,
    "translation": "تہٕ  اَسہِ  اوس  تٔمۍ  سُنٛد  مُلک  تہٕ  سلطنت  مضبوط  کٔرمٕژ  تہٕ  اَسہِ  اوس  تِمن  حکمت  تہٕ  دانٲیی  تہٕ  فٲصلہٕ  کرن  وول  خطاب  کرنُک  انداز  عطا  کۆرمُت۔"
  },
  {
    "verse_id": 21,
    "translation": "تہٕ  کیا  تۅہیہِ  نِشہِ  وٲژاہ  ژُوَن  والیٚن  ہٕنز  خبر۔ییٚلہِ  تِم  دیوارٕ  پیٚٹھۍ  (داؤد  علیہ  السلامن  ہٕندِس)  عبادت  گاہس  منٛز  ژاے۔"
  },
  {
    "verse_id": 22,
    "translation": "ییٚلہِ  تِم  داؤدس  (علیہ  السلام)  نِشہِ  اندر  وٲتۍ  پتہٕ  کھوٗژۍ  تِم  تِمن،  تِمَو  وۆن،  کھوٗژِو  مَہ،  أسۍ  چِھ  (أکِس)  مُقدِمس  منٛززٕ  فریق،  اَسہِ  منٛزٕ  چھے٘  أکۍ  دۆیِمِس  پیٚٹھ  زیادتی  کٔرمٕژ۔  تۆہۍکٔرِو  اَسہِ  منٛزباگ  حق  تہٕ  انصاف  سان  فاصلہٕ  تہٕ  حدٕ  مہ  نیٖرو  تہٕ  اَسہِ  کٔرِو  سیٚزِ  وَتہِ  کُن  رہبری۔"
  },
  {
    "verse_id": 23,
    "translation": "بے  شک  چُھ  یہِ  میون  بوے،  أمِس  چھے٘  نمنمتھ  دُمبِنہِ  تہٕ  مے٘  نِش  چھے٘  صرف  اَ  کٲے  دُمبِنۍپتہٕ  چُھ  ونان  یہِ  (دُمبِنۍ  تہِ)  کرُن  مے٘  حوالہٕ  تہٕ  کتھ  کرنس  منٛز  (تہِ)  چُھ  مے٘  دباوان۔"
  },
  {
    "verse_id": 24,
    "translation": "داؤدن  (علیہ  السلام) وۆن  چٲنۍدُمبِنۍپننیٚن  دُمبِنیٚن  سٍتۍ  رَلاونُک  سوال  کٔرِتھ  چھے٘  أمۍ  ژے٘  پیٚٹھ  زیادتی  کٔرمٕژتہٕ  بے  شک  چِھ  اکثر  شریک  اَکھ  أکِس  پیٚٹھ  زیادتی  کران  تِمَو  لُکو  وَرٲے  یِمَو  ایمان  اۆن  تہٕ  نیک  عملہٕ  کریکھ،  تہٕ  یِتھ  لُکھ  چِھ  واریاہ  کم۔  تہٕ  داؤد  ن (علیہ  السلام)  کۆر  خیال  زِ  اَسہِ  چھے٘  تس  (اَمہِ  مُقدِمہٕ  ذریعہ)  آزمٲیش  کٔرمٕژ،  لہٰذا  مٔنج  تِمَو  پننِس  ربّس  معٲفی  تہٕ  ؤتھۍ  سجدس  بیٚیہِ  کۆرُکھ  توبہٕ۔"
  },
  {
    "verse_id": 25,
    "translation": "پتہٕ  کۆر  اَسہِ  تِمن  معاف،  تہٕ  بے  شک  چُھ  تِہِندِ  خٲطرٕ  سانہِ  بارگاہِ  منٛز  خاص  قُرب  تہٕ  (ٲخرتس  منٛز)  چُھکھ  اعلیٰ  مقام۔"
  },
  {
    "verse_id": 26,
    "translation": "اے  داؤد!  بے  شک  بنٲوۍوُاَسہِ  تۆہۍ  زمینس  منٛز  (پنٕنۍ)  خلیفہٕ  لہٰذا  آس  ژٕ  لُکن  درمیان  حق  تہٕ  انصاف  سان  فٲصلہٕ  (یا  حکومت)  کران  تہٕ  خواہِشہِ  ہٕنز  پٲروی  کٔرۍ  زیٚنہٕ  نَتہٕ  ڈالی  (یہِ  پٲروی)  ژے٘  خداے  سٕنزِ  وَتہِ  نِشہِ،  بے  شک  یِم  لُکھ  اللہ  تعالیٰ  سٕنزِ  وَتہِ  نِشہِ  ڈلان  چِھ  تِہِندِ  خٲطرٕ  چُھ  سخت  عذاب  اَمہِ  وجہ  کِنۍ  زِتِمَن  گۆو  حسابُک  دۅہ  مٔشِتھ۔"
  },
  {
    "verse_id": 27,
    "translation": "تہٕ  اَسہِ  بنٲوۍ  نہٕ  آسمان  تہٕ  زمین  تہٕ  یۅسہٕ  کاینات  دۅشوٕنۍ  منٛزباگ  چھے٘  سۅ  بے  مقصد  تہٕ  بے  مصلحت  کینہہ۔  یہِ  (بے  مقصد  یعنی  اتفاق  سان  تخلیق)  چُھ  کٲفر  لُکن  ہُنٛد  خیال  تہٕ  نظریہ۔  لہٰذا  چھے٘  کٲفرلُکن  خٲطرٕہلاکت  جہنم  کہ  نارٕ  سٍتۍ۔"
  },
  {
    "verse_id": 28,
    "translation": "کیا  أسۍ  کروکھہٕ  تِم  لُکھ  یِمَو  ایمان  اۆن  بیٚیہِ  کریکھ  رٕژٕعملہٕ  تِمن  لُکن  ہٕندۍ  پٲٹھۍ  یِم  زمینس  منٛز  فساد  برپا  کرن  وٲلۍ  چِھ  یابناووکھ  پرہیزگار  بدکردارن  ہِوۍ۔"
  },
  {
    "verse_id": 29,
    "translation": "یہِ  کتاب  چھے٘  برکت  واجِنۍ۔  یۅسہٕ  اَسہِ  تۅہیہِ  کُن  چھے٘  نٲزل  کٔرمٕژ  تاکہ  گٲٹٕلۍ  لُکھ  کرن  اَمہِ  کیٚن  آیاتن  پیٚٹھ  غوروفکر  بیٚیہِ  کرن  نصیحت  حٲصل۔"
  },
  {
    "verse_id": 30,
    "translation": "تہٕ  اَسہِ  کۆرداؤدس  (علیہ  السلام،  فرزند)  سلیمان  (علیہ  السلام)  عطا،  سُہ  کوتاہ  رُت  بندٕہ  اوس،  بے  شک  چُھ  سُہ  کثرت  سان  توبہٕ  کرن  وول۔"
  },
  {
    "verse_id": 31,
    "translation": "ییٚلہِ  تِمن  برونٛہہ  کُن  شام  کہ  وقتہٕ  سیٚٹھاہ  تیز  رفتار  شوٗبدار  گُرۍ  پیش  آے  کرنہٕ۔"
  },
  {
    "verse_id": 32,
    "translation": "پتہٕ  وۆن  تِمو  (عٲجزی  سان  رجوع  کٔرِتھ)،  مے٘  چُھ  مالُک  (یعنی  گُریٚن  ہُنٛد)  محبت  پننِس  ربّ  سٕنزِ  ذکرِ  کھوتہٕ  (تہِ)  زیادٕہ  گۆمُت  اۆت  تام  زِ  (آفتاب)  گۆو  (رٲژ  ہٕندِس)  پردس  منٛز  ژھایہِ۔"
  },
  {
    "verse_id": 33,
    "translation": "تِمَو  وۆن  تِم  (گُرۍ)  أنِیوٗکھ  مے٘  نِش،  پتہٕ  ژَچہِ  تِمَو  (تلوارِ  سٍتۍ)  تِہِنزٕ  گۯۅزٕ  تہٕ  گردنہٕ  (یِتھہٕ  پٲٹھۍ  کۆرُکھ  پَنُن  محبت  اللہ  تعالیٰ  سٕنزِ  نزدیکی  خٲطرٕ  ذبح)۔"
  },
  {
    "verse_id": 34,
    "translation": "تہٕ  بے  شک  کٔر  اَسہِ  سلیمانس  (علیہ  السلام  تہِ)  آزمٲیش  تہٕ  اَسہِ  تۯ  وو  تِہِندِس  تختس  پی٘ٹھ  اَکھ  (عجیب  شکلہِ  ہُنٛد)  جسم  پتہٕ  کو٘ر  تِمو  اللہ  تعالیٰ  ہس  کُن  رجوع۔"
  },
  {
    "verse_id": 35,
    "translation": "عرض  کۆرُن،  اے  میانہِ  پروردگارٕ!  مے٘  کر  مغفرت،  تہٕ  مے٘  کر  تِژھ  حکومت  عطا  زِ  میانہِ  پتہٕ  گٔژھ  نہٕ  کٲنسہِ  حٲصل  گژٕھنۍ،  بے  شک  چُھکھ  ژٕے  یوت  سیٚٹھاہ  عطا  کرن  وول۔"
  },
  {
    "verse_id": 36,
    "translation": "پتہٕ  کۆر  اَسہِ  تِہِندِ  خٲطرٕ  ہوا  تٲبع،  سُہ  اوس  تِہِندِ  حکمہٕ  سٍتۍ  نرمی  سان  پکان  یور  (تہِ)  تِم  واتُن  یژھہَن۔"
  },
  {
    "verse_id": 37,
    "translation": "تہٕ  تمام  جنّات  (تہٕ  شیطان  تہٕ  کٔرۍ  تِمن  تٲبع)  تہٕ  پۯتھ  (کانٛہہ  عمارت)  تعمیر  کرن  وول  تہٕ  ڈُنگ  دِنہٕ  وول (تہِ)۔"
  },
  {
    "verse_id": 38,
    "translation": "تہٕ  باقی  (جنّات)  تہِ  یِم  ہانکلن  منٛز  گٔنڈِتھ  ٲسۍ۔"
  },
  {
    "verse_id": 39,
    "translation": "(ارشاد  سپُد،)  یہِ  چُھ  سون  عطیہ  (خواہ  باقین  پیٚٹھ)  احسان  کٔرِو  یا  تھٲوِو  (پانس  تام)  رُکٲوِتھ  (دۅشوٕنۍ  حالتن  منٛز)  چُھنہٕ  کانٛہہ  حساب۔"
  },
  {
    "verse_id": 40,
    "translation": "تہٕ  بے  شک  چھے٘  تِہِندِ  خٲطرٕ  سانہِ  بارگاہِ  منٛز  خصوصی  نزدیکی  تہٕ  ٲخرتس  منٛز  چُھ  رُت  مقام۔"
  },
  {
    "verse_id": 41,
    "translation": "تہٕ  سأنِس  بندٕہ  ایّوب  (علیہ  السلام)  سٕنٛز  ذکر  کٔرِو  ییٚلہِ  تِمَو  پننِس  ربّس  ناد  لوے  زِ  مے٘  چُھ  شیطانن  سیٚٹھاہ  یِزا  تہٕ  تکلیف  واتنوومُت۔"
  },
  {
    "verse_id": 42,
    "translation": "(ارشاد  سپُد،)  ژٕ  دِ  پننہِ  کھورٕ  سٍتۍ  زمینس  لتھ،  یہِ  چُھے  (آبُک)  تُرُن  ناگ  غسل  کرنہٕ  خٲطرٕ  تہٕ  چیٚنہٕ  خٲطرٕ۔"
  },
  {
    "verse_id": 43,
    "translation": "تہٕ  اَسہِ  کۆر  تِمن  تِہِندۍ  اہل  و  عیال  تہٕ  تِمن  سٍتۍ  بیٚیہِ  تیٖتۍ  (مزید  اہل  وعیال)  عطا،  سانہٕ  طرفہٕ  خصوصی  رحمت  کہ  رٔنگۍ،  بیٚیہِ  گاٹلیٚن  ہٕندِ  خٲطرٕ  نصیحت  رٔنگۍ۔"
  },
  {
    "verse_id": 44,
    "translation": "(اے  ایوب!)  ژٕ  رَٹھ  پننِس  اَتھس  منٛز  (ہَتھ)  تُجہِ  وول  لژُھل  تہٕ  (پَنُن  قسم  پوٗرٕ  کرنہٕ  خٲطرٕ)  تۯاو  اَمہِ  سٍتۍ  (اَکہِ  لٹہِ  پننہِ  خاندارِنہِ)  ژٔنٛڈ  تہٕ  قسم  مَہ  پھُٹراو  بے  شک  لۆب  اَسہِ  سُہ  ثٲبت  قدم،  (ایّوب  علیہ  السلام)  کوتاہ  رُت  بندٕہ  اوس،  بے  شک  اوس  سُہ  (اَسہِ  کُن)  سیٚٹھاہ  رجوع  کرن  وول۔"
  },
  {
    "verse_id": 45,
    "translation": "تہٕ  سانیٚن  بندن  ابراہیم  تہٕ  اسحاق  تہٕ  یعقوب  (علیہمُ  السلام)  سٕنز  ذکرکٔرِو  یِم  سیٚٹھاہ  طاقت  وٲلۍ  تہٕ  نظرِ  وٲلۍ  ٲسۍ۔"
  },
  {
    "verse_id": 46,
    "translation": "بے  شک  ٲسۍ  اَسہِ  تِم  ژٲرِمٕتۍ  خاص  (صفت)  کِنۍ  زِ  تِمن  اوس  ٲخرتُک  گرٕ  یاد۔"
  },
  {
    "verse_id": 47,
    "translation": "تہٕ  بے  شک  ٲسۍ  تِم  سانہِ  بارگاہِ  منٛز  ژارنہٕ  آمٕتۍ  تہٕ  برگزیدٕہ  (تہٕ)  ٹاٹھیٚو  بندو  منٛزٕ۔"
  },
  {
    "verse_id": 48,
    "translation": "تہٕ  تۆہۍ  کٔرِو  اسماعیل  تہٕ  الیسع  تہٕ  ذوالکفل  (علیہمُ  السلام)  سٕنز  (تہِ)  ذکر،  تہٕ  تِم  سٲری  ٲسۍژارنہٕ  آمتیو  لُکو  منٛزٕ۔"
  },
  {
    "verse_id": 49,
    "translation": "یہِ  چھے٘  (سۅ)  ذکر  (ییٚمِیُک  بیان  ییٚمہِ  سورٕہ  کِس  گۅڈنِکِس  آیتس  منٛز  چُھ)،  تہٕ  بے  شک  چُھ  پرہیزگارن  خٲطرٕ  رُت  ٹھکانہٕ۔"
  },
  {
    "verse_id": 50,
    "translation": "(یِم)  ہمیشہ  روزنہٕ  خٲطرٕپوشوٕنۍباغ  چِھ  یہِندۍ  بَر  تِہِندِ  خٲطرٕ  ؤتھۍ  آسن۔"
  },
  {
    "verse_id": 51,
    "translation": "تِم  آسن  تَتھ  منٛز  (مسندن  پیٚٹھ)  ڈۆکھ  دتھ  بِہتھ  تَتھ  منٛز  روزن  (وقفہٕ  وقفہٕ  پتہٕ)  واریاہ  رٕتۍ  میٚوٕہ  بیٚیہِ  (میٖٹھ)  شربت  منگان۔"
  },
  {
    "verse_id": 52,
    "translation": "تہٕ  تِمن  نِشہِ  آسن  نظرٕ  بۅن  تھاون  واجِنہِ  (باحیا)  کُنۍ  وٲنٛسہِ  ہٕنزٕ  (حورٕ)۔"
  },
  {
    "verse_id": 53,
    "translation": "یِمہٕ  چھے٘  تِمہٕ  نعمتہٕ  یُہُنٛد  حساب  کہ  دۅہ  خٲطرٕ  تۅہیہِ  سٍتۍ  وعدٕہ  چُھ  یِوان  کرنہٕ۔"
  },
  {
    "verse_id": 54,
    "translation": "بے  شک  چھے٘  یہِ  سٲنۍ  بخشش  اَتھ  چُھنہٕ  زانٛہہ  تہِ  ختم  گژُھن۔"
  },
  {
    "verse_id": 55,
    "translation": "یہِ  (چُھ  مومنن  ہٕندِ  خٲطرٕ)،  تہٕ  بے  شک  چُھ  بُتھۍ  پھِریٚن  خٲطرٕ  سیٚٹھہٕے  بُرٕ  ٹھکانہٕ۔"
  },
  {
    "verse_id": 56,
    "translation": "(سُہ)  چُھ  جہنم،  تَتھ  منٛزگژھن  تِم  دٲخل،لہٰذا  چُھ  سیٚٹھہٕے  خراب  وَتھرُن۔"
  },
  {
    "verse_id": 57,
    "translation": "یہِ  (چُھ  عذاب)  وۅنۍ  پَزِ  یِمن  اَتھ  مزٕہ  وُچُھن  گۯیٚکہٕ  دِوُن  آب  چُھ  بیٚیہِ  چُھ  پاکھ۔"
  },
  {
    "verse_id": 58,
    "translation": "تہٕ  أتھۍ  شکلہِ  منٛز  چُھ  بیٚیہِ  تہِ  رنگہٕ  رنگہٕ  (عذاب)۔"
  },
  {
    "verse_id": 59,
    "translation": "(جہنمٕکۍ  ڈیٖڈۍ  وان  یا  گۅڈٕ  پیٚٹھہٕ  موجود  جہنمی  وَنن)  یہِ  چُھ  (بیٚاکھ)  اَکھ  فوج  یُس  تۅہیہِ  سٍتۍ  (جہنمس  منٛز)  أژۍ  أژۍ  چُھ  گژھان،  یِمن  چھَنہٕ  کانٛہہ  خۅش  آوے،  بے  شک  چِھ  تِم  (تہِ)  جہنمس  منٛز  دٲخل  سپدن  وٲلۍ۔"
  },
  {
    "verse_id": 60,
    "translation": "تِم  (یِنہٕ  وٲلۍ)  وَنن،  بلکہ  چِھو  تۆہی  زِ  تۅہیہِ  گژھیٚو  نہٕ  کانٛہہ  راحت  نصیب،  تۅہی  کۆرُو  یہِ  (کفر  تہٕ  عذاب)  اَسہِ  برونٛہہ  کنہِ  پیش،لہٰذا  چھے٘  (یہِ)  بُرٕہ  روزن  جاے۔"
  },
  {
    "verse_id": 61,
    "translation": "تِم  وَنن،  اے  سانہِ  ربّہ!  ییٚمۍ  یہِ  (کفر  یا  عذاب)  سانہِ  خٲطرٕ  پیش  اوس  کۆرمُت  ژٕ  ہُرراوتٔمِس  جہنمس  منٛز  دۅگنہٕ  عذاب۔"
  },
  {
    "verse_id": 62,
    "translation": "تہٕ  تِم  وَنن،  اَسہِ  کیا  چُھ  گۆمُت  أسۍ  چِھکھ  نہٕ  (تِم)  شخص  (ییٚتہِ)  وُچھان  یِم  أسۍ  خراب  لُکن  منٛز  گٕنزران  ٲسِکھ۔"
  },
  {
    "verse_id": 63,
    "translation": "کیا  أسۍ  ٲسِیا  (ناحق)  تِمن  ہزٕل  کران  کِنہٕ  سانیٚن  أچھن  اوس  تِمن  (پرزٕناونہٕ)  نِشہِ  بُل  چُک  گۆمُت  (یِم  ٲسۍعمّار،  خباب،  صُہیب،  بلال  تہٕ  سلمان  رضی  اللہ  تعالیٰ  عنہم  ہِوۍ  فقراء  تہٕ  درویش)۔"
  },
  {
    "verse_id": 64,
    "translation": "بے  شک  چُھ  یہِ  جہنمی  ین  ہُنٛد  پانہٕ  وٲنۍ  ژُوُن  حق۔"
  },
  {
    "verse_id": 65,
    "translation": "فرمٲوِو،  بہٕ  چُھس  صرف  کھوژناون  وول،  تہٕ  اللہ  تعالیٰ  ہس  وَرٲے  چُھنہٕ  کانٛہہ  معبود  یُس  کُن  سٲرِنٕے  پیٚٹھ  غٲلب  چُھ۔"
  },
  {
    "verse_id": 66,
    "translation": "آسمانن  ہُنٛد  تہٕ  زمینُک  تہٕ  یۅسہٕ  کاینات  یِمن  دۅن  منٛزباگ  چھے٘  (سارِنٕے)  ہُنٛد  ربّ  چُھ  سیٚٹھاہ  عزت  وول،  بۆڈ  بخشن  وول  چُھ۔"
  },
  {
    "verse_id": 67,
    "translation": "فرمٲوِو،  سۅ  (قیامت)  چھے٘  سیٚٹھاہ  بٔڑخبر۔"
  },
  {
    "verse_id": 68,
    "translation": "تۆہۍ  چِھو  تَمہِ  نِشہِ  بُتھ  پھِرِتھ۔"
  },
  {
    "verse_id": 69,
    "translation": "مے٘  ٲس  نہٕ  (پٲنۍ  پانے)  عالمِ  بالا  کہِ  (ملٲیکن  ہٕندِ)  جماعتٕچ  کانٛہہ  خبر  ییٚلہِ  تِم  (آدم  سٕندِس  تخلیقس  متعلق)  تکرار  تہٕ  بحث  کران  ٲسۍ۔"
  },
  {
    "verse_id": 70,
    "translation": "مے٘  چھے٘  بس  (اللہ  تعالیٰ  سٕندِ  طرفہٕ)  وحی  یِوان  کرنہٕ  مگر  یہِ  زِ  بہٕ  چُھس  صاف  پٲٹھۍ  کھوژناون  وول۔"
  },
  {
    "verse_id": 71,
    "translation": "(سُہ  وقت  کٔرِو  یاد)  ییٚلہِ  تُہٕندۍ  ربّن  فرشتن  فرموو  زِ  بہٕ  چُھس  (أدرِ)  میٚژِ  نِشہِ  اکھ  انسٲنۍ  مۆر  پٲدٕ  کرن  وول۔"
  },
  {
    "verse_id": 72,
    "translation": "پتہٕ  ییٚلہِ  بہٕ  سہُ  (ظٲہر  کِنۍ)  شیٖرِتھ  مۅکلاون  تہٕ  تٔمس  (سٕندِس  بٲطنس)  منٛز  تۯاوٕ  پَنُن  (نورٲنۍ)  روح  تیٚلہِ  ؤسۍ  زیٚو  تۆہۍ  یکدم  تٔمۍسٕندِ  (تعظیمہٕ)  خٲطرٕ  سجدس۔"
  },
  {
    "verse_id": 73,
    "translation": "پتہٕ  کۆر  انٛد  ہیٚتھ  تمام  فرشتو  یِکہٕ  وَٹہٕ  سجدٕہ۔"
  },
  {
    "verse_id": 74,
    "translation": "ابلیسس  وَرٲے،  تٔمۍ  کۆر  (نبوت  کِس  شانس  برونٛہہ  کنہِ)  تکّبر  تہٕ  بنیاو  کٲفرو  منٛزٕ۔"
  },
  {
    "verse_id": 75,
    "translation": "(اللہ  تعالیٰ  ہن)  فرموو  ارشاد،  اے  ابلیس!  ژٕ  کٔمۍرُکوونکھ  تس  (ہستی)  سجدٕہ  کرنہٕ  نِشہِ  یُس  مے٘  پانہٕ  چُھ  پننہِ  دستِ  (کرم)  سٍتۍ  بنوومُت،  کیا  ژے٘  کۆرتھہٕ  (أمِس  سٍتۍ)  تکبّر  کِنہٕ  ژٕ  اوسُکھ  (غرورسان  سمجھان  زِ  بٕے  چُھس)  تھدِ  پایُک۔"
  },
  {
    "verse_id": 76,
    "translation": "تٔمۍ  وۆن  (نبی  یس  سٍتۍ  پنٕنۍ  برابری  کٔرِتھ)  زِ  بہٕ  چُھس  أمۍ  سٕندِ  کھوتہٕ  بہتر،  ژے٘  چُھستھ  بہٕ  نارٕ  نِشہِ  بنوومُت  تہٕ  یہِ  چُھ  تھن  ژے٘  میٚژِ  نِشہِ  بنوومُت۔"
  },
  {
    "verse_id": 77,
    "translation": "ارشاد  سپُد،  لہٰذا  نیر  ژٕ  (اَتھ  نبوّت  چہ  گُستٲخی  ہٕندِس  جُرمس  منٛز)  ییٚتہِ،  بے  شک  چُھکھ  ژٕ  مردود۔"
  },
  {
    "verse_id": 78,
    "translation": "تہٕ  بے  شک  روزِ  قیامت  کِس  دۅہس  تام  ژے٘  پیٚٹھ  میٲنۍ  لعنت۔"
  },
  {
    "verse_id": 79,
    "translation": "تٔمۍ  وۆن،  اے  پروردگار!وۅنۍ  دِم  تَتھ  دۅہس  تام  (زندٕہ  روزنٕچ)  مہلت  ییٚمہِ  دۅہ  لُکھ  یِن  (نوِسرٕ)  قبرو  منٛزٕ  تُلنہٕ۔"
  },
  {
    "verse_id": 80,
    "translation": "اللہ  تعالیٰ  ہن  فرموو،  (گژھ)  بے  شک  چُھکھ  ژٕ  مہلت  پراون  والی٘ولُکو  منٛزٕ۔"
  },
  {
    "verse_id": 81,
    "translation": "مقرروقتہٕ  کِس  دۅہس  (یعنی  قیامتس)  تام۔"
  },
  {
    "verse_id": 82,
    "translation": "تٔمۍ  وۆن،  بس  چانہِ  عزتُک  قسم!  بہٕ  روزکھ  تِم  سٲری  لُکھ  ضرور  گمراہ  کران۔"
  },
  {
    "verse_id": 83,
    "translation": "چانیو  تِمَو  بندو  وَرٲے  یِم  ژارنہٕ  آمٕتۍ  تہٕ  برگزیدٕہ  چِھ۔"
  },
  {
    "verse_id": 84,
    "translation": "ارشاد  سپُد،  لہٰذا  چُھ  حق  (یہِ)  تہٕ  بہٕ  چُھس  حقٕے  ونان۔"
  },
  {
    "verse_id": 85,
    "translation": "زِ  بہٕ  برن  چانہِ  سٍتۍ  تہٕ  یِم  لُکھ  چانہِ  (گُستٲخۍ  سونچِچ)  پٲروی  کرن  تِمَو  سارِوٕے  سٍتۍ  جہنم۔"
  },
  {
    "verse_id": 86,
    "translation": "فرمٲوِو،  بہٕ  چُھسَو  نہٕ  تۅہیہِ  یَتھ  (حق  کِس  تبلیغس)  پیٚٹھ  کانٛہہ  معاوضہ  منگان  تہٕ  نَہ  چُھس  بہٕ  ہاوٕ  باوٕکرن  والیٚومنٛزٕ۔"
  },
  {
    "verse_id": 87,
    "translation": "یہِ  (قرآن)  چُھ  تمام  دنیا  والیٚن  خٲطرٕ  نصیحتٕے۔"
  },
  {
    "verse_id": 88,
    "translation": "تہٕ  تۅہیہِ  لگیٚو  کمٕے  کالہٕ  پتہٕ  پانہٕ  اَمِیُک  حال  پے۔"
  }
]