[
  {
    "verse_id": 1,
    "translation": "(کوہِ)  طُورُک  قسم۔"
  },
  {
    "verse_id": 2,
    "translation": "تہٕ  لیٚکھنہٕ  آمژِ  کتابِہ  ہُنٛد  قسم۔"
  },
  {
    "verse_id": 3,
    "translation": "(یۅسہٕ)  کھُلہٕ  صحیفس  منٛز  (چھے٘)۔"
  },
  {
    "verse_id": 4,
    "translation": "تہٕ  (فرشتو  سٍتۍ)  بساونہٕ  آمتہِ  گرُک  (یعنی  آسمٲنۍ  کعبُک)  قسم۔"
  },
  {
    "verse_id": 5,
    "translation": "تہٕ  تھدِ  چھَتُک  (یعنی  تھَدِ  آسمانُک  یا  عرشِ  معلّی  ہُک)  قسم۔"
  },
  {
    "verse_id": 6,
    "translation": "تہٕ  گۯیٚکہٕ  وٕنہِ  سمندرُک  قسم۔"
  },
  {
    "verse_id": 7,
    "translation": "بے  شک  روزِ  تُہٕندِس  ربّ  سُنٛد  عذاب  ضرور  واقع  سپدِتھ۔"
  },
  {
    "verse_id": 8,
    "translation": "تَتھ  چُھنہٕ  کانٛہہ  دوٗر  کرن  وول۔"
  },
  {
    "verse_id": 9,
    "translation": "ییٚمہِ  دۅہ  آسمان  سخت  تھرتھرِ  سٍتۍ  لرزِ۔"
  },
  {
    "verse_id": 10,
    "translation": "تہٕ  پہاڑ  لگن  (پنٕنۍ  جاے  ترٲوِتھ  اۆبرن  ہٕندۍ  پٲٹھۍ)  تیزی  سان  وُڈنہِ  تہٕ  (ذرّن  ہٕندۍ  پٲٹھۍلگن)  چھَلہٕ  چھانگرِ  گژھنہِ۔"
  },
  {
    "verse_id": 11,
    "translation": "لہٰذا  چھے٘  تَمہِ  دۅہ  انکار  کرن  والیٚن  خٲطرٕ  بٔڑ  تبٲہی۔"
  },
  {
    "verse_id": 12,
    "translation": "یِم  بٲطلس  (یعنی  بے  ہودگی)  منٛز  پیٚتھ  غفلت  چہ  گِندٕ  باشہِ  چِھ  کران۔"
  },
  {
    "verse_id": 13,
    "translation": "ییٚمہِ  دۅہ  تِم  دکہٕ  دی  دی  جہنم  کِس  نارس  کُن  اَننہٕ  یِن۔"
  },
  {
    "verse_id": 14,
    "translation": "(تِمن  یِیہِ  وَننہٕ،)  یہِ  چُھ  سُہ  جہنمُک  نار  یَتھ  تۆہۍ  انکار  ٲسۍوٕکران۔"
  },
  {
    "verse_id": 15,
    "translation": "کیا  وۅنۍ  چھا  یہِ  جود  کِنہٕ  تۅہیہِ  چُھو  نہٕ  اَتھہِ  یِوان  ؟"
  },
  {
    "verse_id": 16,
    "translation": "اَتھ  منٛزگٔژِھو  دٲخل۔  پتہٕ  کٔرۍتَو  تۆہۍ  صبر  یا  متہٕ  کٔرۍتَو  صبر،  تُہٕندِ  خٲطرٕ  چھے٘  ہِشی  کتھا،  تۅہیہِ  یِیَو  صرف  تِمنٕے  کامیٚن  ہُنٛد  بدلہٕ  دِنہٕ  یِمہٕ  تۆہۍ  کران  روٗدِمٕتۍ  ٲسِو۔"
  },
  {
    "verse_id": 17,
    "translation": "بے  شک  آسن  متقی  لُکھ  جنتن  تہٕ  نعمتن  منٛز۔"
  },
  {
    "verse_id": 18,
    "translation": "خۅش  (آسن)  بیٚیہِ  آسن  لطف  تُلان  تِمَو  (بخشٲیِشو)  نِشہِ  یِمَو  سٍتۍ  تِہِندۍ  ربّن  تِم  نوٲزِمٕتۍ  آسن،تہٕ  تِہُنٛد  ربّ  تھاوِ  تِمن  جہنم  کہ  عذاب  نِشہِ  محفوظ۔"
  },
  {
    "verse_id": 19,
    "translation": "(تِمن  یِیہِ  وَننہٕ)  تۆہۍ  کھیٚیِو  تہٕ  چییِو  سیٚٹھاہ  مزٕہ  سان  تِمن  (نیک)  عملن  ہٕندِس  معاوضس  منٛز  یِمہٕ  تۆہۍ  کران  روٗدِمٕتۍ  ٲسۍوٕ۔"
  },
  {
    "verse_id": 20,
    "translation": "تِم  آسن  صف  در  صف  وَتھراونہٕ  آمتیٚن  تختن  پیٚٹھ  ڈۆکھ  دِتھ  (بِہتھ)،  تہٕ  أسۍ  دِموکھ  پۯنہِ  رنگ  چہ  (تہٕ)  دلکش  أچھ  واجنہِ  حوٗرٕ  تِہِندِس  زوجیتس  منٛز۔"
  },
  {
    "verse_id": 21,
    "translation": "تہٕ  یِمَو  لُکو  ایمان  اۆن  تہٕ  تِہِندیٚواولادَو  کٔر  ایمانس  منٛز  تِہٕنز  پٲروی،  أسۍ  رَلاووکھ  تِہِندۍ  اولاد  (تہِ  جنت  کیٚن  درجاتن  منٛز)  تِمن  سٍتۍ  (خواہ  تِہِنزٕ  پننہٕ  عملہ  مَتہٕ  ٲسۍ  تن  امہِ  درجچہٕ  تہِ،  یہِ  سپدِصرف  تِہٕندیٚن  صالح  اجدادن  ہٕندِس  اکرامس  منٛز)  تہٕ  أسۍ  کرَو  نہٕ  تِمن  (صالح  اجدادن)  ہٕنزن  عملن  ہٕندِس  ثوابس  منٛزتہِ  کانٛہہ  کمی،  (اَمہِ  علاوٕہ)  آسہِ  پرٛتھ  کانٛہہ  شخص  پننی  عملہِ  (ہٕندِس  جزاہس  تہٕ  سزاہس)  منٛز  گرفتار۔"
  },
  {
    "verse_id": 22,
    "translation": "تہٕ  أسۍ  روزَو  تِمن  پھل  (میوٕہ)  تہٕ  ماز،  یہِ  تِم  یژھن  زیادٕہ  کھوتہٕ  زیادٕہ  دِوان۔"
  },
  {
    "verse_id": 23,
    "translation": "تَتہِ  رَٹن  یِم  لُکھ  پِلن  کٔرۍ  کٔرۍ  (شرابِ  طہورٕکۍ)  جام،  اَتھ  (جنتہٕ  کِس  شرابس)  منٛز  نَہ  آسہِ  کانٛہہ  بے  ہُو  دٕ  کتھ  کرنُک  احتمال  تہٕ  نَہ  آسہِ  گناہ  گٲری۔"
  },
  {
    "verse_id": 24,
    "translation": "تہٕ  نوجوان  (خدمت  گزار)  آسن  تِمن  أندۍ  پٔکۍ  پھیران،  زنتہٕ  تِم  غلافہِ  منٛز  کٔھٹِتھ  تھاونہٕ  آمٕتۍمۅختہٕ  (پٔھلۍ)  آسن۔"
  },
  {
    "verse_id": 25,
    "translation": "تہٕ  تِم  کرن  اَکھ  أکِس  کُن  ظۅن  پھِرِتھ  پانہٕ  وٲنۍ  خٲر  پاٹھ۔"
  },
  {
    "verse_id": 26,
    "translation": "تِم  وَنن،  بے  شک  ٲسۍ  أسۍ  ییٚمہِ  برونٛہہ  پننیٚن  گرَن  منٛز  (اللہ  تعالیٰ  سٕندِس  عذابس)  کھوژان  روزان۔"
  },
  {
    "verse_id": 27,
    "translation": "وۅنۍ  کۆر  اللہ  تعالیٰ  ہن  اَسہِ  پیٚٹھ  احسان  تہٕ  أسۍ  بچٲوِن  نارِ  جہنم  کہ  عذاب  نِشہِ۔"
  },
  {
    "verse_id": 28,
    "translation": "بے  شک  ٲسۍ  أسۍ  گۅڈٕ  پیٚٹھے  تٔمۍ  سٕنزٕے  عبادت  کران،  بے  شک  چُھ  سُہ  احسان  کرن  وول  سیٚٹھاہ  رحم  کرن  وول۔"
  },
  {
    "verse_id": 29,
    "translation": "لہٰذا  (اے  عظمت  والہِ  ٹاٹھہِ!)  تۆہۍ  روٗزِو  نصیحت  کران  لہٰذا  نَہ  چِھو  تۆہۍ  پننِس  ربّ  سٕندِ  فضل  و  کرمہٕ  سٍتۍ  کاہن  (جِناتن  ہٕندِ  ذریعہ  خبرٕ  دِنہٕ  وٲلۍ)  تہٕ  نَہ  دیوانہٕ۔"
  },
  {
    "verse_id": 30,
    "translation": "کیا  (کٲفر)  چھا  ونان،  (یِم)  چِھ  شٲعر  ؟  أسۍ  چِھ  یہِندِس  حقس  منٛز  زمانہٕ  کیٚن  حٲدِثاتن  ہُنٛد  انتظار  کران؟"
  },
  {
    "verse_id": 31,
    "translation": "فرمٲوِو،  تۆہۍ  (تہِ)  روٗزِو  انتظارس  تہٕ  بٕتہِ  چُھس  تۅہیہِ  سٍتۍ  (تُہٕنزِ  ہلاکٔژ  ہُنٛد)  انتظار  کرن  والیٚو  منٛزٕ۔"
  },
  {
    "verse_id": 32,
    "translation": "کیا  تِہِنزٕ  عقلہٕ  چھا  تِمن  یِمہٕ  (بے  عقلی  ہٕنزٕ  کتھہٕ)  سمجھاوان  کِنہٕ  تِم  چِھ  بُتھۍ  پھِرۍ  تہٕ  بٲغی  لُکھ؟"
  },
  {
    "verse_id": 33,
    "translation": "نَتہٕ  چِھ  تِم  ونان  زِ  أمۍ  (رسولن)  چُھ  یہِ  (قرآن)  خۅد  پانہٕ  بنوومُت،  (تہِ  چُھنہٕ  کینہہ)  بلکہ  چِھنہٕ  تِم  (حقس)  مانانٕے۔"
  },
  {
    "verse_id": 34,
    "translation": "لہٰذا  پَزِ  تِمن  زِیَتھ  (قرآنس)  ہیوٗ  کانٛہہ  کلام  أنِن  ہرگاہ  تِم  پٔزۍیٲرۍ  چِھ۔"
  },
  {
    "verse_id": 35,
    "translation": "کیا  تِم  چھا  کُنہِ  چیزٕ  وَرٲیی  پٲدٕ  کرنہٕ  آمٕتۍ  کِنہٕ  تِم  چِھ  پانے  پٲدٕ  کرن  وٲلۍ۔"
  },
  {
    "verse_id": 36,
    "translation": "کِنہٕ  تِموٕے  چِھ  آسمان  تہٕ  زمین  پٲدٕ  کٔرِمٕتۍ،  (تہِ  چُھنہٕ  کینہہ)  بلکہ  چُھنہٕ  تِمن  یقینٕے  (تَتھ  کتھہِ  پیٚٹھ  یۅسہٕ  حق  چھے٘)۔"
  },
  {
    "verse_id": 37,
    "translation": "کِنہٕ  تِمن  نِشہِ  چِھ  تُہٕندِس  ربّ  سٕندۍ  خزانہٕ  کِنہٕ  تِم  چِھ  تِمن  پیٚٹھ  رٲچھدر  (تہٕ)  داروغہٕ۔"
  },
  {
    "verse_id": 38,
    "translation": "کِنہٕ  تِمن  نِشہِ  چھے٘  کانٛہہ  ہیر  (یَتھ  پیٚٹھ  کٔھسِتھ)  تِم  چِھ  تَتھ  (آسمانس)  منٛز  کن  دٲرِتھ  کتھہٕ  بوزان؟  لہٰذا  یُس  تِمَو  منٛزٕ  بوزن  وول  چُھ  تس  پَزِ  زِ  سُہ  أنِن  ٹاکارٕہ  ثبوٗت۔"
  },
  {
    "verse_id": 39,
    "translation": "کیا  تس  (خدایس)  خٲطرٕ  چھا  کورِ  تہٕ  تُہٕندِ  خٲطرٕ  چِھ  نیٚچِوۍ  ؟"
  },
  {
    "verse_id": 40,
    "translation": "کیا  تۆہۍ  چِھوا  تِمن  کانٛہہ  اُجرت  منگان  زِ  تِم  چِھ  تاوان  کہ  بارٕ  سٍتۍ  دٔبِتھ  گژھان؟"
  },
  {
    "verse_id": 41,
    "translation": "کیا  تِمن  نِشہِ  چھا  (علمِ)  غیب  زِ  تِم  چِھ  لیٚکھان؟"
  },
  {
    "verse_id": 42,
    "translation": "کیا  تِم  چھا  (تۅہیہِ  سٍتۍ)  کانٛہہ  چال  گِندٕنۍ  یژھان  تیٚلہِ  یِمَو  لُکو  کفر  کۆر  تِم  چِھ  پانے  پننِس  فریب  کِس  زالس  منٛز  ہیٚنہِ  یِوان  روزان۔"
  },
  {
    "verse_id": 43,
    "translation": "کیا  اللہ  تعالیٰ  ہس  وَرٲے  چھا  تِہُنٛد  کانٛہہ  معبود  ؟  اللہ  تعالیٰ  چُھ  پۯتھ  تَمہِ  چیزٕ  نِشہِ  پاک  یَتھ  تِم  (اللہ  تعالیٰ  سُنٛد)  شریک  چِھ  مانان۔"
  },
  {
    "verse_id": 44,
    "translation": "تہٕ  اگر  تِم  آسمان  نِشہِ  کانٛہہ  ٹُکرٕ  (پانس  پیٚٹھ)  وُچھن  پیٚوان  تیٚلہِ  وَنن  (تَمہِ  پتہٕ  تہِ  یہِ)  زِپیۆٹھس  پیٚٹھ  چُھ  (گۆن)  اۆبُر۔"
  },
  {
    "verse_id": 45,
    "translation": "لہٰذا  ترٲوِیوٗکھ  تۆہۍ  تِم  (تِہِندِس  حالس  پیٚٹھ)  اۆت  تام  زِ  تِم  سمکھن  پننِس  تَتھ  دۅہس  یَتھ  منٛز  تِم  ہلاک  یِن  کرنہٕ۔"
  },
  {
    "verse_id": 46,
    "translation": "ییٚمہِ  دۅہ  نَہ  تِہُنٛدمکرتہٕ  فریب  تِمن  بکار  لگہِ  تہٕ  نَہ  یِیہِ  تِمن  کانٛہہ  مددکرنہٕ۔"
  },
  {
    "verse_id": 47,
    "translation": "تہٕ  بے  شک  یِم  لُکھ  ظلم  چِھ  کران  تِہِندِ  خٲطرٕ  چُھ  اَمہِ  عذاب  علاوٕہ  تہِ  عذاب،  البتہ  تِمَو  منٛزٕ  چھَنہٕ  اکثر  لُکن  پے۔"
  },
  {
    "verse_id": 48,
    "translation": "تہٕ  (اے  عظمت  والہِ  ٹاٹھہِ!  یہِٕنزو  کتھو  سٍتۍ  مَہ  گٔژِھو  دل  مَلوٗل)  تۆہۍ  تھٲوِو  پننِس  ربّ  سٕندِ  حکمہٕ  خٲطرٕ  صبر  جٲری  بے  شک  چِھو  تۆہۍ  (پۯتھ  وقتہٕ)  سانیٚن  أچھن  برونٛہہ  کنہِ  (روزان)  تہٕ  تۆہۍ  کٔرِو  پننِس  ربّ  سٕنٛز  حمد  سان  تسبیح  ییٚلہِ  تہِ  تۆہۍ  تھۆد  ؤتھِو۔ ﴿اگر  یمو  ظٲلمو  نظرٕ  چھےٚ  ڈاجمژٕ  پتہٕ  کیٚاہ  گو،  أسۍ  چِھنہ  توٚہیہِ  نِشہ  نظرٕ  ڈالانٕے  تہٕ  أسۍ  چِھو  پریٚتھ  وقتہٕ  تۅٚہی  مُدے  گنڈتھ  وُچھان  روزان۔﴾"
  },
  {
    "verse_id": 49,
    "translation": "تہٕ  رٲژ  ہٕندیٚن  وقتن  منٛز  تہِ  کٔرِو  تٔمۍ  سٕنز  تسبیح  تہٕ  (رٲژ  ہٕندِس  پٔتِمِس  حِصس  منٛز  تہِ)  ییٚلہِ  تارک  چِھ  لوسان۔"
  }
]