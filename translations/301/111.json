[
  {
    "verse_id": 1,
    "translation": "ابولہبس  پیٚیِن  پانس  دۅشوے  اتھٕہ  ؤسِتھ،  پانہٕ  گژِھن  سُہ  برباد  تہٕ  تباہ۔  (چنانچہ  یہِ  بد دُعا  پوٚنیو  تَس  پانس،  جنگِ  بدرٕ  پتہٕ  ستہِ  دۅہۍ  درٛاو  تَس  اکھ  پھیٚپھُرا  اکھ،  توپتہٕ  درٛاو  گھرٕ  منٛز  نیٚبر،  یُتھنہٕ  بیٚیہِ  کٲنٛسہِ  گھرس  منز  أمُیک  اثر  تَرِ،  تٔتھۍ  حالس  منز  موٗد۔  ترٛیٚن  دۅہن  تان  آسنہٕ  نَکھہٕ تَل  کانٛہہ،  ترٛییہِ  دۅہۍ  أنِکھ  حبشی  مزور،  تِموٕے  دِتُس  ہَمہٕ  تُلیو  سٍتۍ  دَکہٕ  دَکہٕ  تہٕ  ترووُکھ  أکِس  کھۅڈس  اندر  پٮ۪ٹھہٕ  ترٛاوِہس  کَنہِ  تہٕ  سیٚکھ۔)"
  },
  {
    "verse_id": 2,
    "translation": "کانٛہہ  فٲیدٕہ  دِیُت  نہٕ  تَس  مالن  تٔۂندۍ،  نَہ  تٔمۍ  مالن  یُس  سمبرمُت  اوسُن،  نَہ  تٔمۍ  مالن  یُس  کموومُت  اوسن۔  (کُنہِ  قسمٕکۍ  مالن  ہیٚوک  نہٕ  سُہ  بچٲوِتھ  ہلاکتہٕ  نِشہِ۔  یہِ  گوو  أمۍ  سُنٛد  حال  دُنیاہس  اندر  آخرتس  اندر  آسہِ  أمۍ  سُند  حال کہ)"
  },
  {
    "verse_id": 3,
    "translation": "سُہ  واتہِ  عنقریب  أکِس  ریہہ  ترٛاوٕنِس  نارس  اندر۔"
  },
  {
    "verse_id": 4,
    "translation": "اکھ  پانہٕ  بیٚیہِ  تٔۂنز  آشنۍ،  یۅسہٕ  کٔنڈ  دار  زِیُن  تہٕ  موٗرٕ  کمبرس  پٮ۪ٹھ  تُلِتھ  انان  ٲس۔"
  },
  {
    "verse_id": 5,
    "translation": "تٔمِۍ  سندِ  گردنِہ  منٛز  چھےٚ  کھزٕر  دیٚلن  ہنز  وُٹھمٕژ  رَز۔  (أمِس  أمسٕنٛزِ  زنانہِ  ٲس  اکھ  قیمتی  مۅختہٕ  مالا  اکھ  ۂٹس  تل،  دپان  ٲس  سۅ  یہے  مۅختہٕ  مالا  کرن  بہٕ  خرچ  مُحمدؐ  سٕندِس  مخالفتس  اندر۔  جہنمس  اندر  تہِ  آسہِ  تس  نارُو  رَز  ۂٹِس  گٔنڈِتھ۔)"
  }
]