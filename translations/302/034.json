[
  {
    "verse_id": 1,
    "translation": "تمام  تعریف  چِھ  اللہ  تعالیٰ  سٕندی  خٲطرٕ،  یِکینٛژھاہ  آسمانن  منٛز  چُھ  تہٕ  یِکینٛژھاہ  زمینس  منٛز  چُھ  (سورُے)  چُھ  تٔمۍ  سُندُے  تہٕ  ٲخرتس  منٛز  تہِ  چِھ  تعریف  تٔمۍ  سٕندی  خٲطرٕ،  تہٕ  سُہ  چُھ  سیٚٹھاہ  حکمت  وول،باخبر۔"
  },
  {
    "verse_id": 2,
    "translation": "سُہ  چُھ  تِمن  (تمام)  چیزن  زانان  یِم  زمینس  منٛز  اَژان  چِھ  تہٕ  یِم  تَمہِ  منٛزٕ  نیبر  نیران  چِھ  تہٕ  یِم  آسمانہٕ  وسان  چِھ  تہٕ  یِم  تَتھ  منٛز  کھسان  چِھ،  تہٕ  سُہ  چُھ  سیٚٹھاہ  رحم  کرن  وول  بۆڈ  بخشن  وول۔"
  },
  {
    "verse_id": 3,
    "translation": "تہٕ  کٲفر  لُکھ  چِھ  ونان  زِ  اَسہِ  پیٚٹھ  یِیہِ  نہٕ  قیامت،  تۆہۍ  فرمٲوِو،  کیازِ  نہٕ  میٲنِس  غیب  زانن  وٲلِس  ربّ  سُنٛد  قسم  سۅیِیہِ  تۅہیہِ  پیٚٹھ  ضرور،  تس  نِشہِ  نَہ  ہیٚکہِ  آسمانن  منٛز  ذرّس  یوت  چیز  غٲب  گٔژِھتھ  تہٕ  نَہ  زمینس  منٛز  تہٕ  نَہ  (چُھ)  تَمہِ  ذرّٕہ  کھوتہٕ  کانٛہہ  لۅکُٹ  (چیز)  تہٕ  نَہ  کانٛہہ  بۆڈ  البتہ  (تمِیُک  تفصیل  تہِ)  چُھ  روشن  کتابِہ  (یعنی  لوحِ  محفوظس)  منٛز  (لیٚکِتھ)۔  "
  },
  {
    "verse_id": 4,
    "translation": "تاکہ  اللہ  تعالیٰ  کرِ  تِمن  لُکن  پوٗرٕ  بدلہٕ  عطا  یِمَو  ایمان  اۆن  بیٚیہِ  روٗدۍ  نیک  عمل  کران۔  یِمَے  چِھ  تِم  لُکھ  یہِندِ  خٲطرٕ  مغفرت  تہٕ  بزرگی  وول  (اُخروی)  رزق  چُھ۔"
  },
  {
    "verse_id": 5,
    "translation": "تہٕ  یِمو  سانیٚن  آیاتن  منٛز  (مخالفتٕچ)  کوشش  کٔر  (اَسہِ)  عٲجز  کرنہٕ  کِس  خام  خیالس  منٛز  تِمنٕے  لُکن  خٲطرٕچُھ  سخت  دگ  تُلوٕنہِ  عذابُک  سزا۔"
  },
  {
    "verse_id": 6,
    "translation": "تہٕ  تِتھۍ  لُکھ  یِمن  علم  چُھ  آمُت  دِنہٕ  تِم  چِھ  زانان  زِ  یۅسہٕ  (کتاب)  تُہٕندِس  ربّ  سٕندِ  طرفہٕ  تۅہیہِ  کُن  نٲزل  چھے٘  کرنہٕ  آمٕژ  سۅے  چھے٘  حق  تہٕ  سۅ  (کتاب)  چھے٘  عزت  وٲلِس،  تمام  رٕژروٲلِس  (ربّ)  سٕنزِ  وَتہِ  کُن  ہدایت  کران۔"
  },
  {
    "verse_id": 7,
    "translation": "تہٕ  کٲفر  لُکھ  چِھ  (تعجب  تہٕ  ہزٕل  کرنہٕ  کہ  نیت  سان)  ونان  زِ  کیا  أسۍ  وَنوا  تۅہیہِ  تِتھِس  شخصہٕ  سُنٛد  یُس  تۅہیہِ  یہِ  خبر  چُھو  دِوان  زِ  ییٚلہِ  تۆہۍ  (مٔرِتھ)  بالکل  ریزٕہ  ریزٕہ  سپدِو  پتہٕ  میلو  تۅہیہِ  یقینا  (اَکھ)  نۆو  زایُت۔"
  },
  {
    "verse_id": 8,
    "translation": "(یا)  چُھ  سُہ  اللہ  تعالیٰ  ہس  پیٚٹھ  اَپُز  بہتان  گنڈان  نَتہٕ  چُھ  تس  جنون،  (یہِ  کتھ  چھَنہٕ)  بلکہ  یِمن  لُکن  ٲخرتس  پیٚٹھ  ایمان  چُھنہٕ  تِم  چِھ  عذابس  تہٕ  ؤسۍ  پایہِ  چہ  گمرٲہی  منٛز  (ہیٚنہٕ  آمٕتۍ)۔  "
  },
  {
    "verse_id": 9,
    "translation": "پتہٕ  کیا  تِمَو  وُچھہ  نا  تِمہٕ  (نِشٲنِیہِ)  یِمہٕ  آسمانہٕ  تہٕ  زمین  کِنۍتِمن  بروٗنٹھۍ  کِنۍ  تہٕ  تِمن  پٔتۍ  کِنۍ  (تِمن  ولنہٕ  آمژ)  چھے٘۔  ہرگاہ  أسۍ  یژھو  تیٚلہِ  دۆبراووکھ  تِم  زمینس  منٛز  نَتہٕ  تۯاووتِمن  پیٚٹھ  آسمانہٕ  پیٚٹھہٕ  کینہہ  ٹُکرٕ،  بے  شک  چھے٘  اَتھ  منٛز  پۯتھ  تس  شخصہٕ  سٕندِ  خٲطرٕ  نِشٲنی  یُس  اللہ  تعالیٰ  ہس  کُن  رجوع  کرن  وول  چُھ۔"
  },
  {
    "verse_id": 10,
    "translation": "تہٕ  بے  شک  کۆر  آسہِ  داؤد  س  (علیہ  السلام)  پننہِ  بارگاہِ  نِشہِ  بۆڈ  فضل  عطا،  (تہٕ  حکم  فرموو)  اے  پہاڑو!  تۆہۍ  ٲسِو  تِمن  سٍتۍ  مٔدرِ  آوازِ  منٛز  (تسبیح)  پران،  تہٕ  جاناوارن  تہِ  (کۆر  مسخّر  کٔرِتھ  یۅہے  حکم)،  تہٕ  اَسہِ  کۆر  تِہِندِ  خٲطرٕ  شِشتٕر  نرم۔"
  },
  {
    "verse_id": 11,
    "translation": "(تہٕ  ارشاد  فرموو)  زِ  کھجہِ  زِرہ  بناو  تہٕ  (تِہِندۍ)  حلقہ  جورنس  منٛز  تھاو  اندازٕہ  درنظر  تہٕ  (اے  آلِ  داؤد!)  تۆہۍ  روٗزِو  نیک  عمل  کران،  بہٕ  چُھس  تِمہٕ  (کامہِ)  یِمہٕ  تۆہۍ  کران  چِھو  وارٕ  پٲٹھۍ  وُچھن  وول۔"
  },
  {
    "verse_id": 12,
    "translation": "تہٕ  سلیمان  (علیہ  السلام)  سٕندِ  خٲطرٕ  کۆر  (اَسہِ)  ہوا  (مسخّر)  ییٚمہِ  کہ  صبح  ہکہِ  منٛزلُک  دوٗریٚراکہِ  ریٚتٕچ  (وَتھ)  ٲس  تہٕ  اَمہِ  کہ  شامکہِ  منٛزلُک  دوٗریٚر  (تہِ)  اوس  اَکہِ  ریٚتٕچ  وَتھ  آسان،  تہٕ  اَسہِ  پکنوو  تِہِندِ  خٲطرٕ  ویٚگلیمتہِ  تۯامُک  ناگ،  بیٚیہِ  ٲسۍ  کینہہ  جِن  (تِمن  تٲبع  کٔرۍمٕتۍ)  یِم  تِہِندِس  ربّ  سٕنٛدِ  حکمہٕ  تِمن  برونٛہہ  کنہِ  کٲم  ٲسۍ  کران،  تہٕ  (فرموومُت  اوس  زِ)  تِمَو  منٛزٕ  یُس  کانٛہہ  سانہِ  حکمہٕ  نِشہِ  پھیرِ  أسۍ  وُچھناوون  سُہ  جہنم  کہ  شعلہٕ  وُنہِ  نارکہ  عذابُک  مزٕہ۔"
  },
  {
    "verse_id": 13,
    "translation": "تِم  (جنّات)  ٲسۍ  تِہِندِ  خٲطرٕ  یہِ  تِم  یژھان  ٲسۍ  بناوان۔  تِمن  منٛز  ٲسۍ  تھٔدۍ  تہٕ  بٔڑۍ  قلعہ  تہٕ  مجسمہ  بیٚیہِ  بٔڑۍ  بٔڑۍٹٹھٕلۍ  یِم  تلاو  ن  تہٕ  لنگرٕ  دیگن  ہٕندۍ  پٲٹھۍ  ٲسۍ۔  اے  آلِ  داؤد!  (اللہ  تعالیٰ  سُنٛد)  شکر  روٗزِو  بجا  انان،  تہٕ  میانیو  بندو  منٛزٕ  چِھ  شکرگزار  کمٕے  سپٕدۍ  مٕتۍ۔"
  },
  {
    "verse_id": 14,
    "translation": "پتہٕ  ییٚلہِ  اَسہِ  سلیمانس  (علیہ  السلام)  پیٚٹھ  موتُک  حکم  صٲدر  کۆر  پتہٕ  دِژ  نہٕ  تِمن  جِنن  تِہِندِس  موتس  پیٚٹھ  کٲنسہِ  خبر  زمین  کہ  أتھرِ  کیٚمۍ  سٕندِ  وَرٲے،  یُس  تٔمۍ  سٕندِس  عاصس  روٗد  کھیٚوان  پتہٕ  ییٚلہِ  تِہُنٛد  جسم  زمینس  پیٚٹھ  پیۆو  اَدٕ  دۯاو  جِنن  پیٚٹھ  نۆن  زِ  ہرگاہ  تِم  غیب  آسہن  زانان  تیٚلہِ  روزٕ  ہن  نہٕ  اَتھ  ذلّت  وٲلِس  عذابس  منٛز  پیٚتھ۔"
  },
  {
    "verse_id": 15,
    "translation": "درحقیقت  ٲس  (قوم)  سبا  خٲطرٕ  تِہِندِس  وطنسٕے  منٛز  نشٲنی  موجود۔  (تِم)  ٲسۍ  زٕ  باغ،  دٔچِھنۍ  کِنۍ  تہٕ  کھووٕرۍ  کِنۍ۔  (تِمن  سپُد  ارشاد،)  تۆہۍ  ٲسِو  پننِس  ربّ  سٕندِرزقہٕ  منٛزٕ  کھیٚوان  تہٕ  تٔمۍ  سُنٛد  شکر  ٲسِو  کران۔  (تُہُنٛد)  شہر  (کوتاہ)  چُھ  پاک  تہٕ  ربّ  چُھ  سیٚٹھاہ  مغفرت  کرن  وول۔"
  },
  {
    "verse_id": 16,
    "translation": "پتہٕ  پھِیُر  تِمَو  (فرمانبردٲری  نِشہِ)  بُتھ  اَدٕ  سوٗز  اَسہِ  تِمن  پیٚٹھ  زوردار  سہلاب  تہٕ  اَسہِ  بدلٲوۍ  تِہِندۍ  دۅشوے  باغ  دۅیَو  (تِتھیٚو)  باغو  سٍتۍ  یِمن  منٛز  بدمزٕہ  میٚوٕہ  تہٕ  کینہہ  زۯنٛڈ  تہٕ  کم  کینٛژھاہ  بریٚیہِ  کُلۍروٗدِمٕتۍ  ٲسۍ۔"
  },
  {
    "verse_id": 17,
    "translation": "یہِ  دِیُت  اَسہِ  تِمن  تِہِندِ  کفرُک  تہٕ  ناشکری  ہُنٛد  بدلہٕ،  تہٕ  أسۍ  چِھنہٕ  بٔڑِس  ناشکرگزار  سٕندِ  وَراے  (کٲنسہِ  یُتھ)  سزا  دِوان۔"
  },
  {
    "verse_id": 18,
    "translation": "تہٕ  اَسہِ  آسہٕ  تِمن  باشندن  تہٕ  تِمن  بستی  ین  منٛزباگ  یِمن  منٛز  اَسہِ  برکت  دِتھ  ٲس  تھٲومٕژ،  (یَمنہٕ  پیٚٹھہٕ  شامس  تام)  اَتھہِ  یِنہٕ  واجِنہِ  (تہٕ)  نکھہٕ  نکھہٕ  بستِیہِ  آباد  کرِمَژٕ،  تہٕ  اَسہِ  ٲسۍ  تِمن  منٛزیِنَس  گژھنس  (دوران  آرام  کرنٕکۍ)  پڑاو  مقررکٔرِتھ  تھٲوِمٕتۍ  زِ  تۆہۍ  لُکھ  روٗزِو  یِمن  منٛز  رٲژن  (منٛز  تہِ)  تہٕ  دۅہن  (منٛز  تہِ)  بے  خوف  سپدِتھ  پکان  پھیران۔"
  },
  {
    "verse_id": 19,
    "translation": "پتہٕ  لوگ  تِمَو  وَنُن،  اے  سانہِ  ربّہ!  سانیٚن  سفرٕ  کیٚن  منٛزِلن  منٛزباگ  کرتہٕ  دوٗریٚر  پٲدٕ  تہٕ  تِمَو  کۆر  پننیٚن  نفسن  پیٚٹھ  ظلم  پتہٕ  بنٲوۍ  اَسہِ  تِم  (عبرتٕکۍ)  افسانہٕ  تہٕ  اَسہِ  کٔرۍ  تِم  ٹُکرٕ  ٹُکرٕ  کٔرِتھ  چھلہٕ  چھانگرِ۔  بے  شک  چھے٘  اَتھ  منٛز  سیٚٹھاہ  صبر  کرن  وٲلِس  تہٕ  انتہٲیی  شکرکرن  وٲلِس  شخصہٕ  سٕنٛدِ  خٲطرٕ  نِشٲنِیہِ۔"
  },
  {
    "verse_id": 20,
    "translation": "بے  شک  دُیت  ابلیسن  تِمن  متعلق  پَنُن  خیال  پۆز  ثٲبت  کٔرتھ  پتہٕ  کٔر  تِمَولُکو  تٔمۍ  سٕنز  پٲروی  أکِس  دٔرِس  وَرٲے  یُس  (صحیح  پٲٹھۍ)  مومنن  ہُنٛد  اوس۔"
  },
  {
    "verse_id": 21,
    "translation": "تہٕ  شیطان  سُنٛد  اوسنہٕ  تِمن  پیٚٹھ  کِہِنۍ  زور  مگر  یہِ  (سپُد)  اَمہِ  موجوب  زِأسۍ  کڑہوکھ  تِم  لُکھ  یِمن  ٲخرتس  پیٚٹھ  ایمان  چُھ  بیۆن  تِمَو  لُکو  نِشہِ  یِم  اَتھ  متعلق  شکس  منٛز  چِھ،  تہٕ  تُہُنٛد  ربّ  چُھ  پۯتھ  چیزس  پیٚٹھ  نظرتھٲوِتھ۔"
  },
  {
    "verse_id": 22,
    "translation": "فرمٲوِو،  تۆہۍ  أنیوٗکھ  تِم  ناد  دِتھ  یِم  تۆہۍ  اللہ  تعالیٰ  ہس  وَرٲے  (معبود)  چِھووکھ  سمجھان،  تِم  چِھنہٕ  آسمانن  منٛز  اکہِ  ذرّٕکۍ  تہِ  مٲلک  تہٕ  نَہ  زمینس  منٛز،  تہٕ  نَہ  چھے٘  تِہٕنز  دۅشوٕنۍ  (زمین  وآسمانس)  منٛز  کانٛہہ  شراکت  تہٕ  نَہ  چُھ  تِمَو  منٛزٕ  کانٛہہ  اللہ  تعالیٰ  سُنٛد  مددگار۔"
  },
  {
    "verse_id": 23,
    "translation": "تہٕ  تٔمۍ  سٕنزِ  بارگاہِ  منٛز  دِیہِ  نہٕ  سفٲرش  نفع  تس  وَرٲے  ییٚمۍ  سٕندِس  حقس  منٛزتٔمۍاِجازت  آسہِ  دِیُتمُت،  اۆت  تام  زِ  ییٚلہِ  تِہِندیٚو  دِلو  نِشہِ  پھۯٹھ  یِیہِ  دوٗر  کرنہٕ  پتہٕ  وَنن  تِم  (سوال  کٔرِتھ)  زِ  تُہٕندۍ  ربّن  کیا  فرموو؟  تِم  ونن  (درجواب)،  حق  فرمووُن  (یعنی  اِذن  دِیُتن)،  سُے  چُھ  واریاہ  بُلند،  سیٚٹھاہ  بۆڈ۔"
  },
  {
    "verse_id": 24,
    "translation": "تۆہۍ  فرمٲوِو،  تۅہیہِ  کُس  چُھو  آسمانن  تہٕ  زمین  نِشہِ  رزق  دِوان،  (پانے)  فرمٲوِو  تۆہۍ  زِ  اللہ  تعالیٰ  (چُھ  دِوان)  تہٕ  بے  شک  چِھ  أسۍ  یا  تۆہۍ  ضرور  ہدایتس  پیٚٹھ  نَتہٕ  (چِھ)  ٹاکارٕہ  گمرٲہی  منٛز۔"
  },
  {
    "verse_id": 25,
    "translation": "فرمٲوِو،  تۅہیہِ  سپدِ  نہٕ  تَمہِ  جُرمٕچ  پٕۯژٕھہ  گٲر  یُس  (تُہٕندِ  گمانہٕ  کِنۍ)  اَسہِ  نِشہِ  سرزد  سپُد  تہٕ  نَہ  یِیہِ  اَسہِ  تَتھ  متعلق  پٕۯژھنہٕ  یہِ  تۆہۍ  چِھو  کران۔"
  },
  {
    "verse_id": 26,
    "translation": "فرمٲوِو،  اَسہِ  سارِنٕے  کرِ  سون  ربّ  (قیامت  کہ  دۅہ)  جمع  پتہٕ  کرِ  اَسہِ  درمیان  حق  مطٲبق  فٲصلہٕ،  تہٕ  سُہ  چُھ  وارٕ  پٲٹھۍ  فٲصلہٕ  کرن  وول  وارٕ  پٲٹھۍ  زانن  وول۔"
  },
  {
    "verse_id": 27,
    "translation": "فرمٲوِو،  مے٘  ہٲوِیوٗکھ  تِم  شریک  یِم  تۅہیہِ  اللہ  تعالیٰ  ہس  سٍتۍ  رَلٲوِمٕتۍ  چِھووکھ  ہرگز  چُھنہٕ  (کانٛہہ  شریک)  بلکہ  چُھ  سُے  اللہ  تعالیٰ  سیٚٹھاہ  عزت  وول،  واریاہ  حکمت  وول۔"
  },
  {
    "verse_id": 28,
    "translation": "تہٕ  (اے  ٹاٹھہِ  عظمت  والہِ!)  اَسہِ  سوٗزِو  نہٕ  تۆہۍ  مگر  یِتھہٕ  پٲٹھۍ  زِ  (تۆہۍ)  چِھو  پوٗرٕ  انسٲنیت  خٲطرٕ  خۅش  خبر  بوزناون  وٲلۍ  تہٕ  کھوژناون  وٲلۍ  البتہ  اکثرلُکھ  چِھنہٕ  زانان۔"
  },
  {
    "verse_id": 29,
    "translation": "تہٕ  تِم  چِھ  ونان  زِ  یہِ  (ٲخرتُک)  وعدٕہ  کر  گژِھہ  پوٗرٕ  اگر  تۆہۍ  پٔزۍیٲرۍ  چِھو؟"
  },
  {
    "verse_id": 30,
    "translation": "فرمٲوِو،  تُہٕندِ  خٲطرٕ  چُھ  وعدُک  دۅہ  مقرر،  نَہ  روٗزِو  تۆہۍ  تَمہِ  نِشہِ  اَکھ  گٔرپتھ  تہٕ  نَہ  ہیٚکِو  برونٛہہ  پٔکتِھ۔"
  },
  {
    "verse_id": 31,
    "translation": "تہٕ  کٲفر  لُکھ  چِھ  ونان  زِ  أسۍ  اَنَو  نہٕ  اَتھ  قرآنس  پیٚٹھ  ہرگز  ایمان  تہٕ  نَہ  تَتھ  (وحی)  پیٚٹھ  یۅسہٕ  اَمہِ  برونٛہہ  نٲزل  گٔیہِ،  تہٕ  اگر  تۆہۍ  وُچِھو  ییٚلہِ  ظٲلم  لُکھ  پننِس  ربّ  سٕندِس  دربارس  منٛز  کھڑا  یِن  کرنہٕ  (تیٚلہِ  کیا  منظرآسہِ)  زِ  تِمَو  منٛزٕ  آسہِ  پۯتھ  اَکھ  (پنٕنۍ)  کتھ  پھِرِتھ  دۆیِمِس  پیٚٹھ  تۯاوان،  کمزور  لُکھ  ونن  تکبرکرن  والیٚن  ہرگاہ  تۆہۍ  ٲسِہِو  نہٕ  تیٚلہِ  اَنہو  أسی  ضرور  ایمان۔"
  },
  {
    "verse_id": 32,
    "translation": "تکبر  کرن  وٲلۍلُکھ  وَنن  کمزورن،  کیا  اَسہِ  کۆروا  تۅہیہِ  ہدایت  نِشہِ  ٹھاکھ  اَمہِ  پتہٕ  زِ  سُہ  اوس  تۅہیہِ  نِشہِ  آمُت،  بلکہ  ٲسۍوٕتۆہۍ  پانے  مجرم۔"
  },
  {
    "verse_id": 33,
    "translation": "پتہٕ  وَنن  کمزور  لُکھ  تکبرکرن  والیٚن  بلکہ  (تُہٕندۍ)  رات  دۅہٕکۍ  مَکرنٕے  (ٲسۍ  أسۍ  رُکٲوِمٕتۍ)  ییٚلہِ  تۆہۍ  اَسہِ  حکم  ٲسۍوٕ  دِوان  زِ  أسۍ  کرو  اللہ  تعالیٰ  ہس  سٍتۍ  کفر  تہٕ  أسۍ  بناووکھ  تٔمۍ  سٕندِ  خٲطرٕ  شریک،  تہٕ  تِم  تھاوَن  (اَکھ  أکِس  نِشہِ)  ندامت  کٔھٹِتھ  ییٚلہِ  تِم  عذاب  وُچھن  تہٕ  أسۍ  تراوَو  کٲفرن  ہٕنزن  گردنن  منٛز  طوق،  تہٕ  تِمن  یِیہِ  تِہِندِ  کرِمَتہِ  کُے  بدلہٕ  دِنہٕ۔"
  },
  {
    "verse_id": 34,
    "translation": "تہٕ  اَسہِ  سوٗز  نہٕ  کُنہِ  بستی  منٛز  کھوژناون  وول  مگر  یہِ  زِ  تَتہِ  کیٚو  خۅشحال  لُکو  وۆن  (ہمیشہ  یی)  زِ  ژٕ  یُس  (ہدایت)  ہیٚتھ  سوزنہٕ  چُھکھ  آمُت  أسۍ  چِھ  تَتھ  انکارکران۔"
  },
  {
    "verse_id": 35,
    "translation": "تہٕ  تِمَو  وۆن  زِ  أسۍ  چِھ  مالس  تہٕ  اولادن  منٛز  سیٚٹھاہ  زیادٕہ  تہٕ  اَسہِ  پیٚٹھ  یِیہِ  نہٕ  عذاب  کرنہٕ۔"
  },
  {
    "verse_id": 36,
    "translation": "فرمٲوِو،  میون  ربّ  یَس  خٲطرٕ  یژھان  چُھ  رزق  چُھ  کشادٕہ  کران  تہٕ  (یس  خٲطرٕ  یژھان  چُھ)  تنگ  چُھ  کران  البتہ  اکثر  لُکن  چھَنہٕ  پے۔"
  },
  {
    "verse_id": 37,
    "translation": "تہٕ  نَہ  چِھ  تُہٕندۍ  مال  تَتھ  قٲبل  تہٕ  نَہ  تُہٕندۍ  اولاد  زِ  توہیہِ  ہیٚکنو  سانہِ  بارگاہِ  منٛزقُرب  تہٕ  نزدیکی  دیاونٲوِتھ  مگر  ییٚمۍ  ایمان  اۆن  تہٕ  نیک  عملہٕ  کَریٚن،  پتہٕ  چُھ  یِتھہِ  نٕے  لُکن  خٲطرٕ  دۅگنہٕ  اجر  تِہِنزِ  عملہِ  ہٕندِ  بدلہٕ  تہٕ  تِم  آسن  (جنت  کیٚن)  بالا  خانن  منٛزامن  و  امان  سان۔"
  },
  {
    "verse_id": 38,
    "translation": "تہٕ  یِم  لُکھ  سانیٚن  آیاتن  منٛز  (مخٲلف)  کوششہِ  کران  چِھ  (اَسہِ)  عٲجز  کرنہٕ  کِس  گمانس  منٛز،  تِمَے  لُکھ  یِن  عذابس  منٛز  حٲضر  کرنہٕ۔"
  },
  {
    "verse_id": 39,
    "translation": "فرمٲوِو،  بے  شک  چُھ  میون  ربّ  پننیو  بندو  منٛزٕ  یس  خٲطرٕ  یژھان  چُھ  رزق  چُھ  کشادٕہ  کران  تہٕ  یَس  خٲطرٕ  (یژھان  چُھ)  تنگ  چُھ  کران،  تہٕ  تۆہۍیِکینٛژھاہ  (اللہ  تعالیٰ  سٕنزِ  وَتہِ  منٛز)  خرچ  کٔرِو  تیٚلہِ  دِیہِ  سُہ  تَمہِ  بدلہٕ  مزید  تہٕ  سُہ  چُھ  سارِوٕے  کھۅتہٕ  بہتر  رزق  دِنہٕ  وول۔"
  },
  {
    "verse_id": 40,
    "translation": "تہٕ  ییٚمہِ  دۅہ  سُہ  سارِنٕے  یِکہٕ  وَٹہٕ  جمع  کرِ  پتہٕ  فرماوِ  فرشتن  کیا  یِمَے  لُکھ  چھا  یِم  تُہٕنز  عبادت  ٲسۍ  کران؟"
  },
  {
    "verse_id": 41,
    "translation": "تِم  کرن  عرض،  ژٕ  چُھکھ  پاک  ژٕے  چُھکھ  سون  دوست  نَہ  زِ  یِم  لُکھ،بلکہ  ٲسۍ  یِم  لُکھ  جِناتن  ہٕنز  پوٗزا  کران،  یِمو  منٛزٕچِھ  اکثر  تِمنٕے  پیٚٹھ  ایمان  تھاون  وٲلۍ۔"
  },
  {
    "verse_id": 42,
    "translation": "لہٰذا  چُھنہٕ  أزۍکہ  دۅہ  تۅہیہِ  منٛزٕ  کانٛہہ  نَہ  اَکھ  أکۍ  سٕندِ  نفع  ہُک  مٲلک  تہٕ  نَہ  نقصانُک،  تہٕ  أسۍ  وَنو  ظٲلِمن  جہنم  کہ  عذابُک  مزٕہ  وُچِھو  یَتھ  تۆہۍ  انکار  ٲسۍوٕکران۔"
  },
  {
    "verse_id": 43,
    "translation": "تہٕ  ییٚلہِ  تِمن  پیٚٹھ  سٲنۍ  روشن  آیات  چِھ  پٔرِتھ  یِوان  بوزناونہٕ  تیٚلہِ  چِھ  تِم  ونان  یہِ  (رسول  صلی  اللہ  علیہ  وسلم)  چُھ  تِیُتھ  اَکھ  شخص  یُس  تۅہیہِ  صرف  تِمَو  پۅتلیو  نِشہِ  رُکاوُن  چُھو  یژھان  یہِٕنز  پوٗزا  تُہٕندۍ  مٲلۍ  بُڈِ  بب  کران  ٲسۍ،  تہٕ  یہِ  (تہِ)  چِھ  ونان  زِ  یہِ  (قرآن)  چُھ  محض  بناونہٕ  آمُت  بہتان،  تہٕ  کٲفر  لُکھ  چِھ  اَتھ  حقس  (یعنی  قرآنس)  متعلق  ییٚلہِ  زن  سُہ  تِمن  نِشہِ  آمُت  چُھ،  یِتہِ  ونان  زِ  یہِ  چُھ  صرف  ٹاکارٕہ  جود۔"
  },
  {
    "verse_id": 44,
    "translation": "تہٕ  اَسہِ  آسہٕ  نہٕ  یِمن  (مکہٕ  کیٚن  لُکن)  نَہ  آسمٲنۍ  کتابہٕ  عطا  کرِمَژٕ  یِمن  یِم  لُکھ  پران  آسہن  تہٕ  نَہ  اوس  تۅہیہِ  برونٛہہ  یِمن  کُن  کانٛہہ  کھوژناون  وول  سوٗزمُت۔"
  },
  {
    "verse_id": 45,
    "translation": "تہٕ  یِمن  بروٗنٹھِمیو  لُکو  تہِ  اوس  (حقس)  انکار  کۆرمُت  تہٕ  یِم  وٲتۍ  نہٕ  تَمہِ  کِس  دٔہِمِس  حِصس  تہِ  یِکینٛژھاہ  اَسہِ  تِمن  (گۅڈنِکیٚن  گُزریمتیٚن)  دِیُتمُت  اوس  پتہٕ  کۆر  تِمَو  (تہِ)  میانیٚن  رسولن  انکار،  پتہٕ  کِیُتھ  (عبرت  ناک)  سپُد  میون  انکار  (ثٲبت)۔  "
  },
  {
    "verse_id": 46,
    "translation": "فرمٲوِو،  بہٕ  چُھسَو  تۅہیہِ  صرف  اَکی  (کتھہِ  ہٕنز)  نصیحت  کران  زِ  تۆہۍ  کٔرِو  اللہ  تعالیٰ  سٕندِ  خٲطرٕ  (روحٲنی  بیدٲری  تہٕ  باخبر  روزنہٕ  کِس  حالس  منٛز)  قیام،  دۅیہِ  دۅیہِ  تہٕ  اَکہِ  اَکہِ  پتہٕ  کٔرِوغور  (یعنی  حقیقتُک  معاینہٕ  تہٕ  مراقبہ  کٔرِو  پتہٕ  سپدیٚو  تۅہیہِ  مشٲہدٕہ)  زِتۅہیہِ  صحبت  کہ  شرفہٕ  سٍتۍ  نوازن  وٲلۍ  (رسولِ  مکرّم  صلی  اللہ  علیہ  وسلم)  چِھنہٕ  ہرگز  جنون  لد  تِم  چِھ  سخت  عذاب  (کہ  یِنہٕ)  برونٛہہ  تۅہیہِ  (بروقت)  کھوژناون  وٲلۍ  (تاکہ  تۆہۍ  سپدِو  غفلت  نِشہِ  ہُشار)۔"
  },
  {
    "verse_id": 47,
    "translation": "فرمٲوِو،  مے٘  یُس  بدلہٕ  (اَمہِ  احسانُک)  تۅہیہِ  مۆنگمُت  آسیٚو  سُتہِ  دِیُتمَو  تۅہی،میون  اجر  چُھ  صرف  اللہ  تعالیٰ  سٕندی  ذمہٕ  تہٕ  سُہ  چُھ  پۯتھ  چیزس  پیٚٹھ  نظر  تھٲوِتھ۔"
  },
  {
    "verse_id": 48,
    "translation": "فرمٲوِو،میون  ربّ  چُھ  (انبیاہن  کُن)  حقُک  القاء  کران  (سُہ)  چُھ  سٲری  غیب  وارٕ  پٲٹھۍ  زانن  وول۔"
  },
  {
    "verse_id": 49,
    "translation": "فرمٲوِو،  حق  آو  تہٕ  نَہ  ہیٚکہِ  بٲطل  گۅڈنِچہِ  لٹہِ  (کینہہ)  پٲدٕ  کٔرِتھ  تہٕ  نَہ  ہیٚکہِ  دۆیِمہِ  لٹہِ  (کانٛہہ  چیز)  واپس  پھِرِتھ۔"
  },
  {
    "verse_id": 50,
    "translation": "فرمٲوِو،  اگر  بہٕ  ڈَلہٕ  تیٚلہِ  چُھ  میانہِ  ڈلنُک  گناہ  (یا  نقصان)  میٲنِس  پننِس  ذاتس  پیٚٹھ،  تہٕ  اگر  مے٘  ہدایت  لۆبمُت  چُھ  تیٚلہِ  (چُھم)  اَمہِ  وجہ  کِنۍ  (لۆبمُت)  زِ  میون  ربّ  چُھ  مے٘  کُن  وحی  سوزان۔  بے  شک  چُھ  سُہ  بوزن  وول  نکھہٕ  چُھ۔"
  },
  {
    "verse_id": 51,
    "translation": "تہٕ  اگر  تۆہۍ  (یُہُنٛدحال)  وُچِھو  ییٚلہِ  یِم  لُکھ  سیٚٹھاہ  اضطرابس  منٛز  آسن،  پتہٕ  ہیٚکن  نہٕ  بٔچِتھ  تہٕ  نکھہٕ  چہ  جایہِ  پیٚٹھٕے  یِن  رَٹنہٕ۔"
  },
  {
    "verse_id": 52,
    "translation": "تہٕ  ونن  اَسہِ  چُھ  أمِس  پیٚٹھ  ایمان  اۆنمُت،  مگروۅنۍ  کتہِ  ہیٚکن  تِم  (ایمان  یوٗتاہ)  دوٗرچہِ  جایہِ  پیٚٹھہٕ  حٲصل  کٔرِتھ۔"
  },
  {
    "verse_id": 53,
    "translation": "ییٚلہِ  زن  تِمَو  اَمہِ  برونٛہہ  کفر  مۅکلوو  کٔرِتھ،  تہٕ  تِم  چِھ  وُچھنہٕ  رۆس  دوٗرچہِ  جایہِ  پیٚٹھہٕ  بٲطل  گمانٕکۍ  تیٖر  چھکان  روٗدِمٕتۍ۔"
  },
  {
    "verse_id": 54,
    "translation": "بیٚیہِ  آیہِ  تِمن  تہٕ  تِہٕنزن  خوٲہشاتن  منٛزباگ  رُکاوٹ  تراونہٕ  یِتھہٕ  پٲٹھۍ  زن  برونٛہہ  تہِ  تِمَن  ہِویٚن  دریٚن  سٍتۍ  کرنہٕ  اوس  آمُت۔  بے  شک  ٲسۍ  تِم  دوکھس  منٛز  تراون  وٲلِس  شکس  منٛز  ہیٚنہٕ  آمٕتۍ۔"
  }
]