[
  {
    "verse_id": 1,
    "translation": "تِمن  واوَن  ہُنٛد  قسم  یِم  گرد  چھٔکراوان  چھِ۔"
  },
  {
    "verse_id": 2,
    "translation": "تِمن  اوٚبرن  ہُنٛد  قسم  یِم  روٗدُک  بورتُلوٕنۍ  چھِ۔"
  },
  {
    "verse_id": 3,
    "translation": "تِمن  ناوَن  تہٕ  جہازن  ہُنٛد  قسم  یِم  نرمی  سان  آہستہ  آہستہ  پکان  چھِ۔"
  },
  {
    "verse_id": 4,
    "translation": "تِمن  ملٲیکن  ہُنٛد  قسم  یِم  زمین  کیٚن  لوٗکن  منٛز  بحکمِ  خدا  چیز  تقسیم  کران  چھِ۔"
  },
  {
    "verse_id": 5,
    "translation": "بے  شک  قیامتُک  یُس  وعدٕہ  تۅہیہِ  سٍتۍ  کرنہٕ  یِوان  چھُ  سُہ  چھُ  بالکل  پوٚز۔"
  },
  {
    "verse_id": 6,
    "translation": "بیٚیہِ  چھُ  عملن  ہٕندِ  جزاہُک  دۅہ  ضرور  واقع  سپدٕوُن۔"
  },
  {
    "verse_id": 7,
    "translation": "بیٚیہِ  چھُ  قسم  آسمانُک  یتھ  منٛز  ملٲیکن  ہٕندِ  پکنہٕ  خٲطرٕ  وَتہٕ  چھےٚ۔"
  },
  {
    "verse_id": 8,
    "translation": "بے  شک  تۅہیہِ  سارِنٕے  ہٕنزٕ  کتھہٕ  چھےٚ  قیامتس  متعلق  مختلف۔  کانٛہہ  چھُ  تتھ  تصدیق  کران،  کانٛہہ  چھُ  انکار  کران۔"
  },
  {
    "verse_id": 9,
    "translation": "سُے  چھُ  اَمہِ  قیامت  کہ  وقوع  کہ  اعتقادٕہ  نِشہِ  پھیران  یُس  کُلیتاً  خیروسعادت  نِشہِ  پھیران  آسہِ۔"
  },
  {
    "verse_id": 10,
    "translation": "تباہ  تہٕ  برباد  گژھن  بے  سند  کتھہٕ  کروُنۍ  یِم  قیامتس  چھِ  انکار  کران  دلیلہِ  ورٲے۔"
  },
  {
    "verse_id": 11,
    "translation": "یِم  جہالتس  منٛز  بوٚڈِتھ  غافل  چھِ  سپدیمٕتۍ۔"
  },
  {
    "verse_id": 12,
    "translation": "یِم  پٕرٛژھان  چھِ  ٹھٹھہٕ  پٲٹھۍ  قیامت  جزاہُک  دۅہ  کرآسہِ۔"
  },
  {
    "verse_id": 13,
    "translation": "دٔپیوٗکھ  تَمہِ  دۅہ  ییٚمہِ  دۅہ  تِم  نارس  پٮ۪ٹھ  بوزنہٕ  یِن،  جہنمٕکۍ  داروغہ  دپنکھ۔"
  },
  {
    "verse_id": 14,
    "translation": "ژٕہِو  توٚہۍ  مزٕہ  پننہِ  سزاہُک،  یہِ  چھُ  سُہ  عذاب  یُس  توٚہۍ  جلد  ژھانڈان  ٲسِو۔"
  },
  {
    "verse_id": 15,
    "translation": "بے  شک  خدایس  کھۅژوُنۍ  آسن  باغن  تہٕ  ناگہٕ  رادن  منٛز۔"
  },
  {
    "verse_id": 16,
    "translation": "حاصل  کروُنۍ  آسن  تِمن  مہربٲنِین  تہٕ  تتھ  ثوابس  یِمہٕ  تِمن  پنٕنۍ  پروردگارن  عطا  کرِمٕژٕ  آسن۔  بے  شک  تِم  ٲسۍ  ییٚمہِ  برونٹھ  دنیاہس  منٛز  نیکو  کار۔"
  },
  {
    "verse_id": 17,
    "translation": "تِم  ٲسۍ  فرایض  و  واجباتن  علاوٕہ  نوافل  تہٕ  ڈاڈ  کٔرِتھ  پران  ییٚمہِ  خٲطرٕ  رات  کُیت  تہِ  سیٹھاہ  کم  نِندٕر  کران  ٲسۍ۔"
  },
  {
    "verse_id": 18,
    "translation": "بیٚیہِ  ٲسۍ  تِم  باوجودآں  سحر  کہ  وقتہٕ  خدایس  مغفرت  منگان،  پننِس  عبادتس  پٮ۪ٹھ  اوسُکھ  نہٕ  غرور  تہٕ  ناز  سپدان۔"
  },
  {
    "verse_id": 19,
    "translation": "بیٚیہِ  اوس  تِہِندِس  مالس  اندر  حصہٕ  منگہٕ  وُنین  تہٕ  نہ  منگہٕ  وُنین  محتاجن  ہٕندِ  خٲطرٕ۔"
  },
  {
    "verse_id": 20,
    "translation": "بیٚیہِ  چھےٚ  زمینس  منٛز  بجہِ  بجہِ  دلیلہٕ  قیامت  قایم  کرنہٕ  کِس  قدرت  آسنس  پٮ۪ٹھ،  یقین  کرنس  پٮ۪ٹھ  کوشش  کروُنین  ہٕندِ  خٲطرٕ۔"
  },
  {
    "verse_id": 21,
    "translation": "بیٚیہِ  چھِ  خۅد  تِہِندین  ذاتن  تہٕ  نفسن  منٛز  تہِ  قدرتٕکۍ  بٔڑۍ  نشانہٕ۔  تِہِندین  ظٲہری  و  بٲطنی  مختلف  احوالن  منٛز  تہِ  چھےٚ  دلیلہٕ  امکانِ  قیامتس  پٮ۪ٹھ،  کیا  توتہِ  چھُنا  تۅہیہِ  بوزنہٕ  یِوان۔"
  },
  {
    "verse_id": 22,
    "translation": "بیٚیہِ  چھُ  آسماننٕے  اندر  تُہُنٛد  رزق،  بیٚیہِ  تِم  چیز  یِمن  ہُنٛد  تۅہیہِ  قیامتس  متعلق  وعدٕہ  تھاونہٕ  یِوان  چھُ  تِمن  سارِنٕے  چیزن  ہُنٛد  معین  وقت  چھُ  درج  لوحِ  محفوظس  اندر  یُس  آسمانس  پٮ۪ٹھ  چھُ۔زمینس  پٮ۪ٹھ  آو  نہٕ  تمُیک  یقینی  علم  نٲزل  کرنہٕ  کُنہِ  خاص  مصلحت  سببہٕ۔"
  },
  {
    "verse_id": 23,
    "translation": "پس  چھُ  آسمانن  تہٕ  زمینن  ہٕندِس  پروردگارسُنٛد  قسم  کہ  یہِ  جزاہُک  دۅہ  چھُ  حق  تہٕ  پوٚز۔  یِتھہٕ  پٲٹھۍ  تِہٕنزٕ  کتھہٕ  کرنہِ  یقینی  چھُ،  اللہ  تعالیٰ  ہن  دُیت  قیامت  کِس  واقع  سپدنس  تشبیہ  کتھہٕ  کرنس  سٍتۍ  یعنی  یِتھہٕ  پٲٹھۍ  انسان  اَکھ  کتھ  کران  چھُ  توپتہٕ  چھُ  ژھۅپہٕ  کران،  توپتہٕ  چھُ  بیاکھ  کتھ  ہیوان  کرٕنۍ،  یِتھے  پٲٹھۍ  کرِ  اللہ  تعالیٰ  مٔرِتھ  بیٚیہِ  لوٗکن  زندٕہ۔"
  },
  {
    "verse_id": 24,
    "translation": "اے  محمدؐ  کیا  تۅہیہِ  نِشہِ  چھا  ووتمُت  ابرہیم  علیہ  السلام  سٕندین  معزز  پژھین  ہُںٛد  قصہٕ۔"
  },
  {
    "verse_id": 25,
    "translation": "ییٚلہِ  تِم  ژاے  تِمن  نِشہِ  توپتہٕ  کرٕکھ  تِمن  سلام۔  ابرہیم  علیہ  السلامن  تہِ  فرمووُکھ  سلامِ  ہُنٛد  جوابِ  سلام۔  بیٚیہِ  لٔگۍ  وَننہِ  ابراہیم  علیہ  السلام،  یِم  کم  سنا  وۅپر  موٚہنِو  چھِ  معلوم  سپدان۔"
  },
  {
    "verse_id": 26,
    "translation": "توپتہٕ  ژاے  تِم  جلد  بٲژن  نِشہِ،  تورٕہ  آے  ہیتھ  ؤژھۍ  سُنٛد  ماز  یُس  گیٚوس  منٛز  اوس  تلنہٕ  آمُت۔"
  },
  {
    "verse_id": 27,
    "translation": "توپتہٕ  تھووُکھ  تِمن  برونٹھہٕ  کنہِ،  تمو  ییٚلہِ  نہٕ  توکُن  توجہٕے  کوٚر،  دوٚپنکھ  توٚہۍ  کونہٕ  چھِو  کھیٚوان۔  توپتہٕ  تہِ  ییٚلہِ  نہٕ  تِمو  کھیوٚو۔"
  },
  {
    "verse_id": 28,
    "translation": "تمہِ  سٍتۍ  گابرے  تہٕ  خوف  زدٕہ  سپٕدے  تِم  تِمن  نِشہِ،  أندرۍ  کِنۍ  دوٚپ  تِمو  کہ  خبرچھا  یِم  ماآسن  دشمن،  اَدٕہ  کونہٕ  چھِ  یِم  کھیٚوان  مگر  تِمو  پژھیٚو  ژیوٗن  تِہُنٛد  گابرُن  تہٕ  خوف  زدہ  سپدُن،  تِمو  دوٚپُکھ  توٚہۍ  مہ  حض  کھوٚژِو،  أسۍ  نہ  حض  چھِنہٕ  انسان،  أسۍ  چھِ  مَلک۔سٍتۍ  ؤنِہکھ  بشارت  أکِس  عٲلم  فرزندٕ  سٕنز  یُس  پیغمبر  آسہِ۔"
  },
  {
    "verse_id": 29,
    "translation": "توپتہٕ  آیہِ  اَتھ  حالس  منٛز  برونٹھ  کُن  تِہٕنز  آشیٚن  بی  بی  سارہ  علیھا  السلام  یۅسہٕ  تٔتہِ  تھٕے  یِمہٕ  کتھہٕ  بوزان  ٲس،  آیہِ  شور  تُلان،  توپتہٕ  لٲیِن  ڈیکس  پننِس  ژٔنڈاہ،  بیٚیہِ  لٔج  دپنہِ  اَکھ  چھَس  بہٕ  بُڈٕہ  بیٚیہِ  چھَس  ہانٹھ،  سُہ  کِتھ  سنا  پٲٹھۍ  زیٚوِ  مےٚ  نیچُو،  یتھ  حالس  منٛز  مےٚ  نیچُو  زِیوٚن  چھُ  عجیب  کتھاہ۔"
  },
  {
    "verse_id": 30,
    "translation": "تِمو  دوٚپہس  تعجب  مہ  کر  ژٕہ،  أسۍ  چھا  کینٛہہ  پنُں  ونان،  یہِ  فرموو  یِتھے  پٲٹھۍ  چٲنۍ  پروردگارن۔  بے  شک  چھُ  سُہ  سیٹھاہ  حکمت  وول  سیٹھاہ  علمہٕ  وول،  سُہ  چھُ  کمالِ  قدرت  وول،  تس  نِشہِ  چھَنہٕ  کٕہٕنۍ  کتھ  عجٲیب۔  ابراہیم  علیہ  السلامس  سپُد  معلوم  نبوت  کہ  فراست  سٍتۍ  کہ  یِمن  مَلکن  چھُ  اَمہِ  بشارت  علاوٕہ  بیٚیہِ  تہِ  کیا  تانۍ  مقصد۔تتھ  کُں  نظرکٔرِتھ۔"
  },
  {
    "verse_id": 31,
    "translation": "پُروٚژھ  ابراہیم  علیہ  السلامن  یِمن  مَلکن،  اے  سوزنہٕ  آمتیو  مَلکو،  توٚہۍ  کمہِ  ضروری  کامہِ  خٲطرٕ  چھِو  بیٚیہ  یور  آمٕتۍ۔"
  },
  {
    "verse_id": 32,
    "translation": "تِمو  دوٚپہکھ  أسۍ  حض  چھِ  سوزنہٕ  آمٕتۍ  نافرمان  قومس  أکِس  کُن  یعنی  قومِ  لوطس  کُن۔"
  },
  {
    "verse_id": 33,
    "translation": "یُتھ  تراوَو  أسۍ  تِمن  پٮ۪ٹھ  کھنگرن  ہٕندۍ  کنِ  پھٔلۍ  یِم  نارس  منٛز  پیٚنہٕ  آمٕتۍ  چھِ۔"
  },
  {
    "verse_id": 34,
    "translation": "یِمن  کنہِ  پھلیٚن  خاص  نِشانہٕ  تھاونہٕ  آمُت  اوس  تِہِندِس  پروردگارس  نِشہِ  نافرمٲنی  انادر  حدٕ  ڈلہٕ  وُنین  ہٕندِ  خٲطرٕ،  نشانہٕ  اوسُکھ  اَمی  خٲطرٕ  کہ  یِمہٕ  گژھن  لگنہِ  تِمنٕے  یِم  عقلہِ  تہٕ  دینہٕ  کہ  فطرت  کہ  حدٕ  نِشہِ  ڈلِمٕتۍ  چھِ۔"
  },
  {
    "verse_id": 35,
    "translation": "ییٚلہِ  یِمن  بستی  ین  پٮ۪ٹھ  عذابُک  وقت  ووت،  پس  کریوو  اَسہِ  اِرادٕہ  أسۍ  کڑوکھ  تَمہِ  شہرٕ  منٛزٕ  تِم  لوٗکھ  یِم  باایمان  آسن  تِم  تھاووکھ  أسۍ  علٰحیدٕہ۔"
  },
  {
    "verse_id": 36,
    "translation": "پس  لوٚب  نہٕ  اسہِ  تتھ  شہرس  اندر  اَکہِ  گرٕ  ورٲے  کانٛہہ  گراہ  مسلمانو  اندرٕ،  سُہ  گرٕہ  اوس  لوط  علیہ  السلام  سُند،  تِم  تھٲوِۍ  اَسہِ  عذاب  نِشہِ  محفوظ۔باقی  کٔرۍ  اَسہِ  سٲری  ہلاک۔"
  },
  {
    "verse_id": 37,
    "translation": "بیٚیہِ  تروو  ا۔سہِ  تِمن  سنگِ  باراں  کٔرِتھ۔تتھ  شہرس  منٛز  ہمیشہ  خٲطرٕ  نشانہٕ  اَکھ  تِمن  لوٗکن  ہٕندِ  خٲطرٕ  یِم  کھۅژان  آسن  سٲنِس  کُڑرِس  عذابس،  توپتہٕ  آسن  ییٚمہِ  واقعہ  نِشہِ  عبرت  رٹان۔"
  },
  {
    "verse_id": 38,
    "translation": "بیٚیہِ  چھُ  عبرت  موسیٰ  علیہ  السلام  سٕندِس  قصس  اندر  تہِ،  ییٚلہِ  اَسہِ  سوٗزۍ  تِم  فرعونس  کُن  نٔنۍ  دلیل  یعنی  معجزٕہ  ہیٚتھ۔"
  },
  {
    "verse_id": 39,
    "translation": "پس  پھُیر  بُتھ  تٔمۍ  بیٚیہِ  تٔمۍ  سٕندیو  ارکانِ  سلطنتو،  سُہ  لوٚگ  موسیٰ  علیہ  السلامس  دَپنہِ  یہِ  چھُ  جادو  گر  یا  دیوانہٕ۔"
  },
  {
    "verse_id": 40,
    "translation": "پس  روٚٹ  اسہِ  سُہ  بیٚیہِ  تہند  فوج،  توپتہٕ  دُیت  دٲرِتھ  دریاوس  اندر  یتھ  منٛز  سُہ  غرق  گوٚو  لشکر  ہیتھ۔سُہ  اوس  سیٹھاہ  قابلِ  ملامت  کفرو  شرک  تہٕ  نافرمٲنی  ہٕندِ  سببہٕ۔"
  },
  {
    "verse_id": 41,
    "translation": "بیٚیہِ  چھُ  قومِ  عاد  کِس  ہلاک  کرنس  اندر  تہٕ  عبرتُک  مقام  ییٚلہِ  پُھیر  اَسہِ  تِمن  پٮ۪ٹھ  ھَش  تہٕ  وِجہٕ  واو،  یُس  خٲلی  اوس  خیرٕھ  نِشہِ  یعنی  تتھ  منٛز  اوس  تِہِندِ  خٲطرٕ  شرٕے  شر۔"
  },
  {
    "verse_id": 42,
    "translation": "سُہ  واو  اوس  نہٕ  تراوان  کُنہِ  چیزس  ییٚمہِ  پٮ۪ٹھۍ  سُہ  پکہِ  ہا  مگر  تتھ  اوس  چوٗرٕ  چوٗرٕ  کران،  ناس  تہٕ  ڈاس  کران۔"
  },
  {
    "verse_id": 43,
    "translation": "بیٚیہِ  چھُ  قومِ  ژمودکِس  گلنس  اندر  تہِ  عبرتُک  مقام  ییٚلہِ  وَننہِ  آیو  تِمن  یعنی  صالح  علیہ  السلامن  فرماویوو  تِمن،  تُلۍ  تو  تمتع  تہٕ  فٲیدٕہ  زندگی  ہُنٛد  کم  کینٛہہ  کالاہ  یعنی  کفروشرک  نِشہِ  نے  باز  یِیِو  تیٚلہِ  چھُ  تۅہیہِ  ہلاک  سپدُن۔"
  },
  {
    "verse_id": 44,
    "translation": "توپتہٕ  تہِ  کٔرتِمو  سرکشی  تہٕ  نافرمٲنی  پننِس  پروردگار  سٕندِس  حکمس،  پس  رٔٹۍ  تِم  اَکہِ  خوفناک  کریکہِ  وُچھان  وُچھان۔  یعنی  عذابٕکۍ  آثار  ییٚلہِ  ظٲہر  سپٕدۍ  تِم  ٲسۍ  تِم  آثار  وُچھان۔"
  },
  {
    "verse_id": 45,
    "translation": "پس  ہیوٚک  نہٕ  تِمو  تھوٚد  ؤتھِتھ  کلہ  و  کرمن  کٔرِتھ  موٗدۍ  سٲری۔  نہ  ہیوٚک  تِمو  اَسہِ  نِشہِ  تمُیک  بدلہٕ  ہیتھ۔"
  },
  {
    "verse_id": 46,
    "translation": "بیٚیہِ  کوٚر  اَسہِ  یِمن  برونٹھ  ہلاک  تہٕ  برباد  نوح  علیہ  السلام  سُنٛد  قوم،  بے  شک  تِم  ٲسۍ  سیٹھاہ  نافرمان  لوٗکھ۔"
  },
  {
    "verse_id": 47,
    "translation": "بیٚیہِ  کوٚر  پٲدٕہ  اسہِ  آسمان  پننہِ  قدرت  سٍتۍ،  بے  شک  سٲنۍ  قدرت  چھےٚ  سیٹھاہ  وسیع۔"
  },
  {
    "verse_id": 48,
    "translation": "بیٚیہِ  وہروو  اَسہِ  زمین  فرشِکۍ  پٲٹھۍ،  پس  کیا  رُت  وَتھراوِوُنۍ  چھِ  أسۍ۔  یعنی  اَتھ  زمینس  منٛز  کم  کم  نفعاہ  تہٕ  فٲیدٕہ  تھٲوۍ  اَسہ۔"
  },
  {
    "verse_id": 49,
    "translation": "بیٚیہِ  کوٚر  اَسہِ  پرتھ  چیزاہ  پٲڈٕہ  جورِ  جورِ،  زٕہ  زٕہ  قسم۔  اَمہِ  اندرٕ  چھُ  مُراد  پرتھ  چیزس  مقابل  تھوو  اَسہِ  بیاکھ  چیز،  مثلاً  آسمان  تہٕ  زمین،  جوہر  تہٕ  عرض،  گرمی  تہٕ  سردی،  موٚدُر  تہٕ  ٹیوٚٹھ،  لۅکُٹ  تہٕ  بوٚڈ،  خۅشنما  تہٕ  بدنما،  سفید  تہٕ  سیاہ،  گاش  تہٕ  گٹہٕ  وغٲرٕہ۔یُتھ  تۅہیہِ  یِمو  مصنوعاتو  سٍتۍ  خداے  سُنٛد  کُن  آسُن  فکرِ  ترِ  کہ  موجودات  چھِ  زٕہ  زٕہ  تہٕ  جفت۔  خالق  موجودات  چھُ  کُنُے  طاقت  تہٕ  فرد۔"
  },
  {
    "verse_id": 50,
    "translation": "اے  پیغمبرِ  برحق  توٚہۍ  فرمٲوِو  لوٗکن  ییٚلہِ  یِم  موجودات  و  مصنوعات  حضرت  خالق  سٕندِس  کُن  آسنس  پٮ۪ٹھ  دلالت  کران  چھِ،  پس  پَزِ  تۅہیہِ  کہ  توٚہۍ  دوٗرِو  تس  خداےسٕندِس  توحیدس  کُن۔  بے  شک  بہٕ  چھُسَو  تِہِندی  طرفہٕ  تۅہیہِ  فکرٕ  تارنہٕ  خٲطرٕ  نٔنۍ  پٲٹھۍبیم  کروُن۔  وضاحت  سان  چھُسَو  ونان  کہ"
  },
  {
    "verse_id": 51,
    "translation": "بیٚیہِ  مہ  ٹھٔہرٲوِن  اللہ  تعالیٰ  ہس  سٍتۍ  بیاکھ  کانٛہہ  معبوداہ۔  بے  شک  بہٕ  چھُسَو  تۅہیہِ  تِہِندِ  طرفہٕ  بیم  کروُن  نٔنۍ  پٲٹھۍ۔  اَتھ  منٛز  سپٕز  زیادٕہ  وضاحت  کہ  ففر  والی  اللہ  ہس  منٛز  چھُ  توحیدُک  حکم،  تتھ  چھُ  لٲزم  نہی  عن  الشرک،  سُہ  گوٚو  ﴿۔۔۔۔۔۔۔۔۔۔۔﴾  اَتھ  سٍتۍ  آو  یہِ  تٲکیدٕہ  خٲطرٕ  وَننہٕ،  بہٕ  چھُسو  نٔنۍ  پٲٹھۍ  خداے  سٕندِ  طرفہٕ  بیم  کروُن۔  اللہ  تعالیٰ  چھُ  فرماوان،  اے  پیغمبر  برحق  توٚہۍ  چھِو  بے  شک  نذیر  مُبین۔  لیکن  یِم  تُہٕندۍ  مخٲلف  چھِ  تِتھۍ  جٲہل  کہ  تِم  چھِ  تۅہیہِ  سٲحر  تہٕ  مجنون  ونان۔  توٚہۍ  کٔرِو  اَتھ  پٮ۪ٹھ  صبر،  یہِ  نٔو  کتھاہ  چھَنہٕ۔"
  },
  {
    "verse_id": 52,
    "translation": "یِتھے  پٲٹھۍ  یِم  کٲفر  یِمن  برونٹھ  گُزرے  تِمن  نِشہِ  آو  نہٕ  کانٛہہ  پیغمبراہ  مگر  دوٚپہَس  یہِ  چھُ  جادو  گر  یا  موٚت  تہٕ  دیوانہٕ۔"
  },
  {
    "verse_id": 53,
    "translation": "کیا  سنا  تِم  ٲسۍ  اَکھ  أکِس  اَمِچ  وصیت  کران  تمی  یِمہٕ  کتھہٕ  برونٹھِمیو  وَنِمَژٕہ  چھےٚ  تِمے  کتھہٕ  چھِ  یِم  کٲفر  تہِ  ونان،  بلکہ  تِم  سٲری  سرکش  تہٕ  نافرمان۔  یعنی  یِمہٕ  کتھہٕ  وننُک  سبب  چہُ  سرکشی  تہٕ  طغیان۔"
  },
  {
    "verse_id": 54,
    "translation": "پس  پھِرِو  تِمن  نِشہِ  پنُن  توجہ،  تِمن  کُن  مَہ  کٔرِو  کانٛہہ  التفات،  تۅہیہِ  پیتھ  چھُنہٕ  کانٛہہ  الزام،  توٚہۍ  کٔرِو  پنٕنۍ  کٲم،  تۅہیہِ  واتنووُو  پیغامِ  حق۔"
  },
  {
    "verse_id": 55,
    "translation": "توٚہۍ  روٗزِو  اطمنانہٕ  سان  پنٕنۍ  کٲم  کران،  توٚہۍ  روٗزِو  لوٗکن  نصیحت  کران  تِمن  فکرِ  تاران۔  بے  شک  وعظ  و  نصیحت  کرنس  چھِ  سیٹھاہ  فٲیدٕہ  باایمانن  ہٕندِ  حقہٕ۔"
  },
  {
    "verse_id": 56,
    "translation": "بیٚیہِ  کٔرۍ  مےٚ  پٲدٕ  جن  تہٕ  انسان  خاص  اَمی  خٲطرٕ  کہ  یُتھ  تِم  میٲنۍ  عبادت  کرن۔"
  },
  {
    "verse_id": 57,
    "translation": "بہٕ  چھُس  نہٕ  تِمن  نِشہِ  رزق  ژھانڈان،  نہ  چھُس  بہٕ  یژھان  مےٚ  کھیاون  نا  کینٛہہ۔"
  },
  {
    "verse_id": 58,
    "translation": "بے  شک  اللہ  تعالیٰ  چھُ  سارِنٕے  رزق  عطا  کروُن  قوت  وول  تہٕ  مضبوط۔"
  },
  {
    "verse_id": 59,
    "translation": "پس  تِمن  لوٗکن  ہٕندِ  عذاب  خٲطرٕ  تہِ  چھےٚ  وٲرۍ  پنٕنۍ  مقرر  خدایس  نِشہِ  یِمو  پٲںۍ  پانس  کفروشرکہٕ  سٍتۍ  ظلم  کوٚر۔  یِتھہٕ  پٲٹھۍ  بروٗنٹھِمین  کافرن  ہٕندِ  خٲطرٕ  وٲرۍ  چھےٚ  مقرر،  پس  مَہ  کٔرِن  تِم  بانبٕر  یعنی  عذاب  طلب  کرنس  اندر  مَہ  کٔرِن  جلدی۔  سۅ  پنٕنۍ  وٲرۍ  واتہِ  تِمن  ضرور۔"
  },
  {
    "verse_id": 60,
    "translation": "پس  چھےٚ  بٔڈ  خرابی  تہٕ  افسوس  تِمن  لوٗکن  ہٕندِ  خٲطرٕ  یِمو  کفر  تہٕ  شرک  کوٚر  تَمہِ  دۅہ  ییٚمہِ  دۅہُک  تِمن  وعدٕہ  تھاونہٕ  یِوان  چھُ۔"
  }
]