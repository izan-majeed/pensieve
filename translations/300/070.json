[
  {
    "verse_id": 1,
    "translation": "منگن  وٲلۍ  موٚنگ  عذاب،  ﴿سُہ  عذاب﴾  یُس  ضروٗر  چُھ  واقع  سپدن  وول۔"
  },
  {
    "verse_id": 2,
    "translation": "کٲفرن  خٲطرٕ،  کانٛہہ  چُھنہٕ  تتھ  دفع  کرن  وول۔"
  },
  {
    "verse_id": 3,
    "translation": "اللہ  تعالیٰ  سٕندٕ  طرفہٕ  چُھ  یُس  عروج  کیٚن  پاوٚین  ہُند  مالک  چُھ۔"
  },
  {
    "verse_id": 4,
    "translation": "ملٲیِک  تہٕ  رُوح  چِھ  تٔمۍ  سٕندِس  دربارس  منٛز  کھسان۔  ﴿رُوح  چُھ  مُراد  جبریلؑ  تہٕ  یِہندِس  عظمت  کِس  بُنیادس  پیٚٹھ  چھےٚ  یِہنز  ذکر  مَلکو  نِشہِ  الگ  پٲٹھۍ  کرنہٕ  آمٕژ۔۔۔  تہٕ  یِہ  مضمون  چُھ  متشابہات  منٛزٕ،  اِمیُک  معنی  ہیٚکہِ  نہٕ  مُتعین  کرنہٕ  یِتھ،  أسۍ  نَہ  چِھ  فرشتن  ہٕنز  حقیقت  زانان،  نَہ  ہیٚکو  یِہندِ  کھسنٕچ  کیفیت  سمجِھتھ،  نَہ  ہیٚکہِ  یِہ  کتھ  سٲنِس  ذہن  کِس  گرفتس  منٛز  یِتھ  زِ  تِم  پٲوۍ  کِتھۍ  چِھ  یِمن  پیٚٹھ  فرشتہٕ  چِھ  کھسان  تہٕ  اللہ  تعالیٰ  سٕندِس  بارس  منٛز  تہِ  ہیٚکہِ  نہٕ  یِہ  تصّور  کرنہٕ  یِتھ  زِ  سُہ  چُھ  کُنہِ  خاص  مقامس  پیٚٹھ  روزان  تِکیازِ  تٔمۍ  سٕنز  ذات  چھےٚ  زمان  و  مکان  کیو  قٲدَو  نِشہِ  مُنزّہ۔﴾  أکِس  تِتھس  دۅہس  منٛز  ییٚمیُک  مقدار  پنژاہ  ساس  ؤری  چُھ۔  ﴿سورۂ  حج  آیت  نمبر  47  تہٕ  سُورۂ  السّجدہ  آیت  نمبر  5  ہس  منٛز  چھےٚ  ساسن  ؤرِین  ہٕندِ  اکہِ  دۅہٕچ  ذکر  آمٕژ  کرنہٕ۔  تہٕ  یتھ  جایِہ  چُھ  عذاب  کِس  مطالبہ  کِس  جوابس  منٛز  اللہ  تعالیٰ  سٕنٛدِ  اکہِ  دۅہُک  مقدار  پنژاہ  ساس  ؤری  وَننہٕ  آمُت۔  مطلب  چُھ  یِہ  زِ  لُکھ  چِھ  پننہِ  ذہن  چِہ  تہٕ  پننہِ  سونچن  ترٛایِہ  تہٕ  نظر  ہٕندِ  دٲیرٕہ  چِہ  تنگی  ہٕندِ  باعث  اللہ  تعالیٰ  سٕندیٚن  معاملاتن  پننیو  وقت  کیو  پیانَو  سٍتۍ  مینان  تہٕ  تِمن  چھےٚ  ہَتھ  ؤری  پنژاہ  ؤری  مُدّت  سیٚٹھاہ  زِیٖٹھ  باسان۔  البتہ  خُدایس  نِشہِ  چھےٚ  اکھ  اکھ  اسکیم  ساسن  ساسن  ؤرِین  تہٕ  پنژہن  پنژہن  ساسن  ؤرِیِن  ہٕنز  آسان  تہٕ  مُدّت  تہِ  چھےٚ  بطور  مثال۔﴾"
  },
  {
    "verse_id": 5,
    "translation": "اے  ﴿نبیؐ﴾،  لہٰذا  کٔرِو  صبر  یُس  شٲیستہٕ  صبر  آسہِ۔  ﴿یعنی  تِیُتھ  صبر  یُس  أکِس  عٲلی  ظرف  انسانس  شوٗبان  چُھ۔﴾"
  },
  {
    "verse_id": 6,
    "translation": "یِم  لُکھ  چِھ  تتھ  دوٗر  سمجھان۔"
  },
  {
    "verse_id": 7,
    "translation": "تہٕ  أسۍ  چِھن  سُہ  نکھہٕ  وُچھان۔ ﴿سُہ  عذاب  آسہِ  تمہِ  دۅہ﴾"
  },
  {
    "verse_id": 8,
    "translation": "ییٚمہ،  دۅہ  آسمان  گژِھہ  ویٚگلاونہٕ  آمتہِ  رۅپٕکۍ  پٲٹھۍ۔  ﴿یعنی  بار  بار  بدلاوِ  رنگ﴾"
  },
  {
    "verse_id": 9,
    "translation": "تہٕ  پہاڑ  گژھن  رنگ  برنگ  دوننہٕ  آمٕتۍ  ییرٕکۍ  پٲٹھۍ۔"
  },
  {
    "verse_id": 10,
    "translation": "تہٕ  کانٛہہ  جگری  دوست  پرٕٛژِھنہٕ  پننِس  جگری  دوستس،"
  },
  {
    "verse_id": 11,
    "translation": "حالانکہ  تِم  یِن  اکھ  أکِس  ہاونہٕ۔  مُجرم  ییٚژھہ  تمہِ  دۅہ  کہ  عذاب  نِشہِ  بچنہٕ  خٲطرٕ  فدیس  منٛز  پنٕنۍ  اولاد  دِنۍ،"
  },
  {
    "verse_id": 12,
    "translation": "پنٕنۍ  خاندارِنۍ  تہٕ  پنُن  بوے،"
  },
  {
    "verse_id": 13,
    "translation": "پنُن  قریب  ترین  خاندان  یُس  تس  پناہ  دِنہٕ  وول  اوس،"
  },
  {
    "verse_id": 14,
    "translation": "تہٕ  روے  زمینٕکۍ  سٲری  لُکھ،  تہٕ  یِہ  تدبیر  گٔژِھہ  تَس  نجات  دِیاوٕنۍ۔"
  },
  {
    "verse_id": 15,
    "translation": "ہرگزنہٕ،  سۅ  آسہِ  شعلہ  وُنہِ  نارُک  اکھ  لمبکھ۔"
  },
  {
    "verse_id": 16,
    "translation": "یُس  ماز  مٕسلہٕ  ڈُوِتھ  نِیِہ۔"
  },
  {
    "verse_id": 17,
    "translation": "کرٛیکھ  دِوان  دِوان  بُلاوِ  پانس  کُن  پرٛتھ  تس  شخصس  ییٚمۍ  حق  نِشہِ  بُتھ  پُھیٚر  تہٕ  شانہٕ  پھِرِن۔"
  },
  {
    "verse_id": 18,
    "translation": "بیٚیہِ  کوٚرُن  مال  جمع  تہٕ  پتہٕ  تھووُن  گنٛزٕرۍ  گنٕٛزرۍ  بند۔"
  },
  {
    "verse_id": 19,
    "translation": "انسان  چُھ  بےٚ  صبر  تہٕ  کم  ہمت  پٲدٕ  کرنہٕ  آمُت۔ ﴿یۅسہٕ  کتھ  أسۍ  پننہِ  زبٲنۍ  منٛز  یِتھہٕ  پٲٹھۍ  چِھ  ونان  زِ   یِہ  کتھ  چھےٚ  انسان  سٕندِس  خصلتس  منٛز  یا  یِہ  چھےٚ  انسان  سٕنز  فطری  کمزوٗری،  اَتھ  چُھ  اللہ  تعالیٰ  یِتھہٕ  پٲٹھۍ  بیان  فرماوان  زِ  انسان  چُھ  اَمہِ  قٔسمُک  آمُت  پٲدٕ  کرنہٕ۔﴾"
  },
  {
    "verse_id": 20,
    "translation": "ییٚلہِ  أمِس  مصیبت  چُھ  یِوان  تیٚلہِ  چُھ  بانبران۔"
  },
  {
    "verse_id": 21,
    "translation": "تہٕ  ییٚلہِ  أمِس  خۅشحٲلی  چھےٚ  نصیب  سپدان  تیٚلہِ  چُھ  لاگان  بخُل  کرُن۔"
  },
  {
    "verse_id": 22,
    "translation": "مگر  تِم  لُکھ  ﴿چِھ  اَمہِ  عیبہٕ  نِشہِ  بٔچِتھ﴾  یِم  نماز  پرن  وٲلۍ  چِھ۔"
  },
  {
    "verse_id": 23,
    "translation": "یِم  ہمیشہ  چِھ  پننہِ  نمازِ  پابندی  کران۔"
  },
  {
    "verse_id": 24,
    "translation": "یِہندیٚن  مالَن  منٛز،"
  },
  {
    "verse_id": 25,
    "translation": "سٲیل  تہٕ  محروم  سُند  اکھ  حق  چُھ  مُقرر۔"
  },
  {
    "verse_id": 26,
    "translation": "یِم  روزِ  جزا  چِھ  برحق  مانان۔"
  },
  {
    "verse_id": 27,
    "translation": "یِم  پننِس  ربّ  سٕنٛدِس  عذابس  چِھ  کھۅژان۔"
  },
  {
    "verse_id": 28,
    "translation": "تِکیازِ  تِہنٛدِس  ربّ  سُند  عذاب  چُھنہٕ  تِیُتھ  چیز  کینہہ  ییٚمہِ  نِشہِ  کانٛہہ  بے خوف  آسہِ۔"
  },
  {
    "verse_id": 29,
    "translation": "یِم  پننیٚن  شرمگاہن  چِھ  حفاظت  کران۔"
  },
  {
    "verse_id": 30,
    "translation": "پننیو  خاندارِنیو  پننیو  مملوکہٕ  مستوٗراتو  ورٲے،  یِمو  نِشہِ  محفوظ  نہ  روزنس  منٛز  تِمن  پیٚٹھ  کانٛہہ  مَلامت  چَھنہٕ۔"
  },
  {
    "verse_id": 31,
    "translation": "البتہ  یِم  اَمہِ  علاوٕہ  بیٚیہِ  کینہہ  یژھن،  تِمے  چِھ  حدٕ  نیرن  وٲلۍ۔"
  },
  {
    "verse_id": 32,
    "translation": "یِم  پننیٚن  امانتن  حفاظت  تہٕ  پننِس  عہدس  ﴿وعدس﴾  چِھ  پاس  کران،"
  },
  {
    "verse_id": 33,
    "translation": "یِم  پننیٚن  گوٲہِیَن  منٛز  پزرس  پیٚٹھ  چِھ  قٲیِم  روزان،"
  },
  {
    "verse_id": 34,
    "translation": "تہٕ  یِم  پننہِ  نمازِ  چِھ  حفاظت  کران،"
  },
  {
    "verse_id": 35,
    "translation": "یِم  لُکھ  روزن  عزت  سان  جنّت  کیٚن  باغن  منٛز۔"
  },
  {
    "verse_id": 36,
    "translation": "لہٰذا،  یِہ  کیا  کتھ  چھےٚ  زِ  یِم  منکرین  چِھ  تۅہیِہ  کُن  پکان  دَوان،"
  },
  {
    "verse_id": 37,
    "translation": "دٔچِھنۍ  تہٕ  کھوٚوٕرۍ  کھیٚجو  کھیٚجو؟  ﴿یِہ  چھےٚ  تِمن  لُکن  ہٕنز  ذکر  یِم  نبی  صلی  اللہ  علیہ و سلمن  ہٕنز  دعوت  و  تبلیغ  تہ  تلاوتِ  قرآنٕچ  آواز  بوٗزِتھ  ہزٕل  کرنہٕ  مۅکھہٕ  تہٕ  مذاق  کرنہٕ  مۅکھہٕ  ژورَو  طرفَو  ٲسۍ  دَوان  دَوان  یِوان۔﴾"
  },
  {
    "verse_id": 38,
    "translation": "کیا  یِمو  منٛزٕ  چھا  پرٛتھ  کانٛہہ  یِہ  لالٕچ  تھاوان  زِ  سُہ  یِیہِ  نعمت  وٲلِس  جنّتس  منٛز  دٲخل  کرنہٕ؟"
  },
  {
    "verse_id": 39,
    "translation": "ہرگز  نہٕ،  اَسہِ  ییٚمہِ  چیزٕ  سٍتۍ  یِم  پٲدٕہ  چِھ  کٔرِ  مٕتۍ  تتھ  چِھ  یِم  پانہٕ  زانان۔"
  },
  {
    "verse_id": 40,
    "translation": "لہٰذا،  نَہ،  بٕہ  چُھس  قسم  ہاوان  مشرقن  تہٕ  مغربن  ہٕندِس  مٲلِک  سُنٛد۔  ﴿مشرقن  تہٕ  مغربن  ہُنٛد  لفظ  چُھ  اَمہِ  موجوب  ورتاونہٕ  آمُت  زٕ  ؤرِیَس  دوران  چُھ  آفتاب  پرٛتھ  دۅہ  اکہِ  نَوِ  زاوِیِہ  کِنۍ  کھسان  تہٕ  نَوِ  زاویِہ  کِنۍ  چُھ  لوسان،  امہِ  علاوٕ  چُھ  آفتاب  زمین  کیٚن  مختلف  حصّن  پیٚٹھ  الگ  الگ  وقتن  منٛز  پیوٚٹُھس  پیٚٹھ  کھسان  تہٕ  لوسان۔  اَمہِ  اعتبارٕ  چُھنہٕ  مشرق  تہٕ  مغرب  اَکوے  بلکہ  چِھ  واریاہ۔﴾  أسۍ  چِھ  اَتھ  پیٚٹھ  قدرت  تھاوان  زِ،"
  },
  {
    "verse_id": 41,
    "translation": "یِہنزِ  جایِہ  اَنوکھ  یِہندِ  کھۅتہٕ  بہتر  لُکھ،  تہٕ  کانٛہہ  چُھنہٕ  اَسہِ  نِشہِ  بٲزۍ  نِنہٕ  وول۔"
  },
  {
    "verse_id": 42,
    "translation": "لہٰذا  دِیِو  یِمن  پننیٚن  بے  ہوٗدٕہ  کتھن  تہٕ  پننہِ  کھیلہِ  منٛزٕے  روزنہٕ،  یوٚت  تام  زن  یِم  پننِس  تتھ  دۅہس  واتن  ییٚمیُک  یِمن  سٍتۍ  وعدہ  چُھ  یِوان  کرنہ۔"
  },
  {
    "verse_id": 43,
    "translation": "ییٚلہِ  یِم  پننیو  قبرو  منٛزٕ  نیٖرِتھ  تِتھہٕ  پٲٹھۍ  آسن  دَوان  زنتہٕ  پننیٚن  پۅتٕلۍ  اَستانن  کُن  آسن  دَوان۔"
  },
  {
    "verse_id": 44,
    "translation": "یِہنٛزٕ  نظرٕ  آسن  بۅن  کُن  یِمن  پیٚٹھ  آسہِ  ذلّت  وَسان،  یِہ  چُھ  سُہ  دۅہ  ییٚمیُک  یِمن  سٍتۍ  وعدہ  چُھ  یِوان  کرنہٕ۔"
  }
]