[
  {
    "verse_id": 1,
    "translation": "ییٚلہِ (سٲری) آسمٲنۍکُرّٕہ  پھٹن۔"
  },
  {
    "verse_id": 2,
    "translation": "تہٕ  پننِس  ربّ  سٕندِ  طرفہٕ  دنہ  آمُت (پھٹنُک)  حُکم  اَنن  بجا  تہٕ (یۅہے  حکمُک  تعمیل) چُھ  تس  لایق۔"
  },
  {
    "verse_id": 3,
    "translation": "تہٕ  ییٚلہِ  زمین (ریزٕہ  ریزٕہ  کٔرِتھ)  پٔھہلاونہٕ  یِیہِ۔"
  },
  {
    "verse_id": 4,
    "translation": "تہٕ  یِکینژھاہ  تَتھ  منٛز  چُھ  سۅ  چھَکہِ  تَتھ  نیبر  تہٕ  گژِھہ  خٲلی۔"
  },
  {
    "verse_id": 5,
    "translation": "تہٕ (سۅتہِ) اَنہِ  پننِس  ربّ  سُنٛد  طرفہٕ  دنہ  آمُت  (چاک  گژھنُک)  حُکم  بجا  تہٕ (یٔہے  اطاعت) چھے٘  تس  لایق۔"
  },
  {
    "verse_id": 6,
    "translation": "اے  انسان!  ژٕ  چُھکھ  پننِس  ربّس  تام  واتنس  منٛز  سخت  مشقتہٕ  ویٚتراوان  ٲخر  کار  چُھے  ژے٘  تٔسۍ  سمکھُن۔"
  },
  {
    "verse_id": 7,
    "translation": "لہٰذا  یس  شخصہٕ  سُنٛد  اعمال  نامہٕ  تٔمۍ  سٕندِس  دٔچِھنِس  اَتھس  منٛز  دِنہٕ  یِیہِ۔"
  },
  {
    "verse_id": 8,
    "translation": "تیٚلہِ  یِیہِ  عنقریب  تس  سہل  حساب  ہیٚنہٕ۔"
  },
  {
    "verse_id": 9,
    "translation": "تہٕ  سُہ  پھیرِ  پننیٚن  بٲژن  کُن  خوش  تہٕ  شادمان  واپس۔"
  },
  {
    "verse_id": 10,
    "translation": "تہٕ  البتہ  سُہ  شخص  ییٚمۍ  سُنٛد  اعمال  نامہٕ  تٔمۍ  سٕندِ  شانہٕ  پٔتۍ  کِنۍ  دِنہٕ  یِیہِ۔"
  },
  {
    "verse_id": 11,
    "translation": "تیٚلہِ  لایہِ  سُہ  عنقریب  موتس  ناد۔"
  },
  {
    "verse_id": 12,
    "translation": "تہٕ  سُہ  گژِھہ  جہنم  کِس  نارس  منٛز  دٲخل  یَتھ  لمبکھ  آسن  وۅتھان۔"
  },
  {
    "verse_id": 13,
    "translation": "بے  شک  اوس  سُہ (دنیاہس  منٛز) پننیٚن  بٲژن  منٛز  خۅش  تہٕ  شادمان  روزان۔"
  },
  {
    "verse_id": 14,
    "translation": "بے  شک  اوس  تٔمۍ  یہِ  گمان  کۆرمُت  زِ  سُہ  گژِھہ  نہٕ  حساب  خٲطرٕ (اللہ  تعالیٰ  ہس  نِشہِ) ہرگز  واپس۔"
  },
  {
    "verse_id": 15,
    "translation": "کیازِ  نہٕ!بے  شک  چُھ  تٔمۍ  سُنٛد  ربّ  تس  وارٕ  پٲٹھۍ  وُچھن  وول۔"
  },
  {
    "verse_id": 16,
    "translation": "لہٰذا  چُھ  مے٘  قسم  شفقُک (یعنی  شام  کہ  وۅزجارُک  نَتہٕ  اَمہِ  پتہٕ  کہ  گاشُک) "
  },
  {
    "verse_id": 17,
    "translation": "بیٚیہِ  رٲژ  ہُنٛد  تہٕ  تِمن  چیزن  ہُنٛد  یِمن  سۅ (پننِس  دامنس  منٛز) وٹان  چھے٘۔"
  },
  {
    "verse_id": 18,
    "translation": "بیٚیہِ  زوٗنہِ  ہُنٛد  ییٚلہِ  سۅ  پوٗرٕ  چھے٘  اَتھہِ  یِوان۔"
  },
  {
    "verse_id": 19,
    "translation": "تۆہۍ  گٔژِھو  طبق  در  طبق  ضرور  سوٲرۍ  کران  کران۔"
  },
  {
    "verse_id": 20,
    "translation": "تیٚلہِ  کیا  چُھ  یِمن  گۆمُت  زِ (قرآنی  پیشین  گوئی  ہٕنز  صداقت  وُچِھتھ  تہِ) چِھنہٕ  ایمان  اَنانٍ۔"
  },
  {
    "verse_id": 21,
    "translation": "تہٕ  ییٚلہِ  یِمن  پیٚٹھ  قرآن  چُھ  پرنہٕ  یِوان  تیٚلہِ  چِھنہٕ (اللہ  تعالیٰ  سٕنزِ  بارگاہِ  منٛز) سجدٕہ  کران۔"
  },
  {
    "verse_id": 22,
    "translation": "بلکہ  چِھ  کٲفر  لُکھ (اَتھ  مزید) انکار  کران۔"
  },
  {
    "verse_id": 23,
    "translation": "تہٕ  اللہ  تعالیٰ  چُھ  (کفروعداوت  کِس  تَتھ  سامانس)  وارٕ  پٲٹھۍ  زانان  یُس  تِم  سۅمبراوان  چِھ۔"
  },
  {
    "verse_id": 24,
    "translation": "لہٰذا  دِیِوتۆہۍ  تِمن  دگ  تُلوٕنہِ  عذابٕچ  بشارت۔"
  },
  {
    "verse_id": 25,
    "translation": "مگر  یِمَو  لُکو  ایمان  اۆن  بیٚیہِ  چِھ  نیک  عمل  کران  تِہِندِ  خٲطرٕ  چُھ  نَہ  ژھیٚنن  وول (پوشوُن) ثواب۔"
  }
]