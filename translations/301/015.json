[
  {
    "verse_id": 1,
    "translation": "یِم  چھِ  حروف  مقطعات  یِمن  ہٕندِ  معنے  یِچ  چھےٚ  خداے  سٕے  خبر،  یِم  چھِ  آیات  بجہِ  کتابہِ  ہٕندۍ  بیٚیہِ  روشن  قرآنِ  مجیدٕکۍ۔"
  },
  {
    "verse_id": 2,
    "translation": "ییٚلہِ  قیامتُک  دۅہ  سپدِ،  کٲفر  آسن  وارِیاہن  عذابن  منٛز  مُبتلا۔  تمی  وقتہٕ  کرن  پھیرۍ  پھیرۍ  تمنا،  کونہٕ  ٲسۍ  أسۍ  تہِ  مُسلمان۔  ییٚمہِ  ییٚمہِ  ساعتہٕ  تِم  وُچھن  مُسلمانن  ہٕنز  کامیٲبی  یا  ییٚمہِ  ییٚمہِ  ساعتہٕ  تِم  نٔوِس  عذابس  آسن  گرفتار  سپدان۔"
  },
  {
    "verse_id": 3,
    "translation": "ترٲوِیوکھ  تِم  پننِس  حالس  پٮ۪ٹھ  کھیٚیِن  وارٕ  پٲٹھۍ  بیٚیہِ  تُلِن  تمتع  مالِ  دُنیاہُک۔  غٲفِل  تہٕ  آوٕرۍ  چھِ  کران  تِمن  زیٖٹھ  آرزو  تہٕ  بٔڈۍ  منصوبہٕ۔  پس  برونٹھ  پہن  زانن  تِم  پانے۔  مٔرۍ  تھٕے  سپدِ  تِمن  حقیقتِ  حال  معلوم۔"
  },
  {
    "verse_id": 4,
    "translation": "بیٚیہِ  کٔرۍ  نہٕ  اسہِ  ہلاک  کُنہِ  شہرٕکۍ  لوٗکھ  مگر  تِہٕندِ  خٲطرٕ  اوس  ہلاکتُک  وقت  لیٚکھنہٕ  آمُت،  مقررکرنہٕ  آمُت۔  تمِی  سببہٕ  چُھنہِ  یِمن  تہِ  نافرمٲنی  پٮ۪ٹھ  فوراً  سزا  یِون  دِنہٕ۔"
  },
  {
    "verse_id": 5,
    "translation": "کانہہ  اُمتاہ  گژِھہ  نہٕ  برونٹھ  پننِس  مُقرر  کرنہٕ  آمتِس  وقتس  نہ  گژِھہ  پتھ۔  یِتھے  پٲٹھۍ  ییٚمہِ  ساعتہٕ  یِمن  لوٗکن  ہٕندِ  گلنُک  وقت  واتہِ  تمہِ  ساعتہٕ  گلن  یِم  ضروٗر۔"
  },
  {
    "verse_id": 6,
    "translation": "بیٚیہِ  لٔگۍ  دپنہِ  مکٕکۍ  کٲفر  تۅہیہِ  یا  رسول  اللہؐ،  اے  شخص  یس  پٮ۪ٹھ  نٲزِل  آو  کرنہٕ  قرآن،  بے  شک  چُھکھ  ژٕ  موٚت  تہٕ  دیوانہٕ۔  ژٕ  چُھکھ  نبوتُک  غلط  دعویٰ  کران۔"
  },
  {
    "verse_id": 7,
    "translation": "ورنہٕ  توٚہۍ  اتھ  دعویٰ  ہس  اندر  پٔزۍ  زیٲرۍ  چھِو  تیٚلہِ  کونہٕ  چُھکھ  اسہِ  برونٹھ  کُن  ملٲیک  انان  یِم  اسہِ  نِشہِ  تُہُند  تصدیق  کرٕ  ہن۔  اللہ  تعالیٰ  چُھ  فرماوان۔"
  },
  {
    "verse_id": 8,
    "translation": "أسۍ  چھِکھ  نہٕ  ملٲیک  سوزان  مگر  فٲصلہٕ  ہیٚتھ،  تتھ  صورتس  اندر  ییہِ  نہٕ  تِمن  تمہِ  وقتہٕ  مہلت  دِنہٕ۔  تمہِ  ساعتہٕ  چُھ  تِمن  ایمان  انُن  یا  عذابس  گرفتار  سپدُن۔"
  },
  {
    "verse_id": 9,
    "translation": "بیشک  اَسِی  کوٚر  نٲزِل  یہِ  قرآنِ  مجید۔  تمِچ  دلیل  چھےٚ  تمیُک  معجزٕہ  آسُن،  بیٚیہِ  چھِ  أسِی  تتھ  رٲچھ  کروٕنۍ۔  تتھ  اندر  ہیٚکہِ  نہٕ  کانہہ  نہ  کٔمی  کٔرِتھ  نہ  زیادتی  کٔرِتھ۔"
  },
  {
    "verse_id": 10,
    "translation": "پٔزۍ  پٲٹھۍ  سوٗزۍ  اسہِ  تۅہیہِ  برونٹھ  تہِ  یا  رسول  اللہؐ  پیغمبر  بروںٹھمین  جماعتن  کُن۔"
  },
  {
    "verse_id": 11,
    "translation": "اوس  نایِوان  تِمن  نِشہِ  کانہہ  پیغمبر  مگر  تِم  ٲسۍ  تس  استہزا  تہٕ  ٹھٹھہٕ  کران۔"
  },
  {
    "verse_id": 12,
    "translation": "یِتھے  پٲٹھۍ  چھِ  أسۍ  انبیاہن  ٹھٹھہٕ  کران  خیال۔  نافرمانن  ہٕندین  دِلن  اندر  پٲدٕ  کران۔"
  },
  {
    "verse_id": 13,
    "translation": "تمی  سببہٕ  کرن  تِم  پژھ  اتھ  قرآنِ  مجیدس  یہِ  نٔو کتھاہ  چھَنہٕ،  یہِ  چُھ  رسمی  روٗدمُت  بروںٹھمین  لوٗکن  ہُند۔  لہٰذا  مہ  سپدِو  توٚہۍ  آزردٕہ  تہٕ  غمگین۔  تِہٕندِ  عنادٕچ  کیفیت  چھےٚ  یہِ  زِ  ملٲیکن  ہُند  آسمان  کہِ  طرفہٕ  نٲزِل  سپدُن  تہٕ  وَسُن  تھٲوِتو  أتِتھٕے۔  ہرگاہ  یِمے  لوٗکھ  آسمامانس  پٮ۪ٹھ  کھاروکھ  یتھہٕ  پٲٹھۍ  کہِ۔"
  },
  {
    "verse_id": 14,
    "translation": "ہرگاہ  أسۍ  مُژراوو  تِہںدِ  خٲطرٕ  آسمانُک  دروازٕہ  توپتہٕ  ہیٚن  کھسُن  تِم  دۅہلہِ  ﴿ییٚمہِ  وقتہٕ  نہٕ  نِندرِ  ہُند  موقعے  آسہِ﴾  تمہِ  دروازٕہ  کِنۍ  آسمانس  کُن۔  "
  },
  {
    "verse_id": 15,
    "translation": "توتہِ  یِیکھ  نہٕ  پژھ،  دپنہِ  لگن  سانہِ  أچھ  چھَنہٕ  مگر  بند  کرنہٕ  آمژٕ۔  أسۍ  چھِنہٕ  آسمانس  کھسان  بلکہِ  چھےٚ  اسہِ  نظر بندی  کرنہٕ  آمٕژ۔  بلکہِ  چُھ  اسہِ  پٮ۪ٹھ  سحرٕ  تہٕ  جود  کرنہٕ  آمُت۔  اسہِ  ہےامہِ  علاوٕہ  تہِ  کینہہ  ہاونہٕ  ییہِ  تِتہِ  آسہِ  یی  یعنی  سحرٕ  تہٕ  جود۔"
  },
  {
    "verse_id": 16,
    "translation": "پٔزۍ  پٲٹھۍ  کٔرۍ  اسہِ  آسمانن  اندر  بُرج  پٲدٕ،  بیٚیہِ  کٔرۍ  اسہِ  تِم  آسمان  مُزین  وُچھن  والین  ہٕندِ  خٲطرٕ۔"
  },
  {
    "verse_id": 17,
    "translation": "بیٚیہِ  کٔراسہِ  تتھ  رٲچھ  پرتھ  کٔڈِتھ  ژٕھننہٕ  آمتِس  شیطانس  نِشہِ۔"
  },
  {
    "verse_id": 18,
    "translation": "مگر  ییٚمۍ  شیطانن  ژورِ  پٲٹھۍ  کن  دِیُت،  کانہہ  خبراہ  بوٗزٕن  تمِس  چُھ  پتہٕ  دوران  روشن  تارُکاہ  ریہہ  تراوان  ییٚمہِ  سٍتۍ  سُہ  شیطان  چُھ  ہلاک  سپدان  یا  بد  حواس  سپدان۔  امی  طریقہٕ  چھِ  أسۍ  شیطانس  نِشہِ  آسمانس  حفاظت  کران۔"
  },
  {
    "verse_id": 19,
    "translation": "بیٚیہِ  وہروو  اسہِ  زمین  یُتھ  تتھ  منٛز  بسن  انسان  تہٕ  حیوانات،  تتھ  منٛز  ترٲوۍ  اسہِ  گوبِرٕہ  تہٕ  ثقلہٕ  خٲطرٕ  لنگر  یعنی  بٔڈۍ  بٔڈۍ  کۅہ۔  بیٚیہِ  کھور  اسہِ  تمہِ  زمین  منٛزٕ  پرتھ  چیزاہ  مینِتھ  تہٕ  وزن  کٔرِتھ۔"
  },
  {
    "verse_id": 20,
    "translation": "بیٚیہِ  کٔرۍ  پٲدٕ  اسہِ  اتھ  زمینس  منٛز  تُہٕندِ  خٲطرٕ  زِندٕہ  روزنٕکۍ  سامان۔  کھینٕکۍ  چیز  تہٕ  چہٚنٕکۍ  چیز،  لباس  تہٕ  پۅشاک،  بیٚیہِ  کٔرۍ  اسہِ  تُہٕندِ  فٲیدٕہ  خٲطرٕ  تِم  مخلوق  پٲدٕ  یِمن  روزی  دِوٕنۍ  توٚہۍ  چھِو  نہٕ  بلکہِ  چھِ  أسۍ  تِمن  رزق  عطا  کران۔  توٚہۍ  چھِو  تِمن  نِشہِ  فٲیدٕہ  تُلان۔"
  },
  {
    "verse_id": 21,
    "translation": "بیٚیہِ  چُھ  نہٕ  کانہہ  چیزاہ  از  قسم  رزق  مگر  تَمِکۍ  خزانن  ہٕندۍ  خزانہٕ  چھِ  اَسِی  نِشہِ۔  أسۍ  چھِنہٕ  تراوان  تہٕ  نٲزِل  کران  مگر  اکہِ  مقدار  مو  جوب۔"
  },
  {
    "verse_id": 22,
    "translation": "بیٚیہِ  چھِ  أسۍ  سوزان  واو  یِم  پوٗرٕ  چھِ  کران  اۅبرس  آبہٕ  سٍتۍ،  توپتہٕ  چھِ  أسۍ  تراوان  آسمان  کہِ  طرفہٕ  روٗد۔  توپتہٕ  چھِ  أسۍ  توٚہۍ  سیراب  کران،  توٚہۍ  ہیکہِ  ہِونہٕ  تیوٗت  آب  أکسٕے  جایہِ  جمع  کٔرِتھ۔"
  },
  {
    "verse_id": 23,
    "translation": "بیٚیہِ  چھِ  أسۍ  زِندٕہ  کران  تہٕ  ماران،  بیٚیہِ  چھِ  أسِی  سٲرِی  مٲرِتھ  پتھ  کُن  باقی  روزٕ  وٕنۍ۔"
  },
  {
    "verse_id": 24,
    "translation": "پٔزۍ  پٲٹھۍ  اسہِ  چھےٚ  خبرٕے  تۅہیہِ  اندرٕ  بروںٹھ  گژھوُنین  ہٕنز۔  بیٚیہِ  چھےٚ  پٔزۍ  پٲٹھۍ  اسہِ  خبرٕے  تۅہیہِ  أندرٕ  پتھ  روزوٕنین  ہٕنز۔"
  },
  {
    "verse_id": 25,
    "translation": "پٔزۍ  پٲٹھۍ  تُہُند  پروردِگارٕے  سونٛبرِ  تِمن  اولینن  تہٕ  آخرینن۔  پٔزۍ  پٲٹھۍ  سُے  چُھ  سٮ۪ٹھاہ  حِکمت  وول  سٮ۪ٹھاہ  زانن  وول۔  تس  چھےٚ  خبر  کس  مخلوق  سٕندۍ  کم  کم  اجزا  کتھ  کتھ  جایہِ  چھِ۔"
  },
  {
    "verse_id": 26,
    "translation": "بیٚیہِ  کٔرۍ  اسہِ  پٲدٕ  پٔزۍ  پٲٹھۍ  انسان  خۅشِک  گٲمژٕ  ربہٕ۔  یتھ  ترٛنٛو  ترٛنٛوگژھان  اوس،  یتھ  وارِیاہس  کالس  آبس  منٛز  روزنہٕ  سببہٕ  مُشُک  ووٚتھمُت  اوس۔"
  },
  {
    "verse_id": 27,
    "translation": "بیٚیہِ  کٔرۍ  جِن  پٲدٕ  امہِ  بروںٹھ  نارٕ  چہِ  ریہہِ  یتھ  سٍتۍ  روح  اوس۔"
  },
  {
    "verse_id": 28,
    "translation": "سُہ  وقت  تہِ  چُھ  قٲبلِ  ذکر  ییٚلہِ  تُہٕںدۍ  پروردِگارن  فرموو  ملٲیکن  اے  ملٲیکوبہٕ  کرن  اَکھ  مخلو  قاہ  اَکھ  پٲدٕییٚمۍ  سُند  پُوست  نوٚنُے  جٔژ  ورٲے  آسہِ  تغیر  گٲمژِ  ربہِ  یۅسہٕ  خۅشِک  گٔژِھتھ  دزان  آسہِ۔"
  },
  {
    "verse_id": 29,
    "translation": "توپتہٕ  ییٚلہِ  بہٕ  سُہ  مُکمل  کرن  بیٚیہِ  برٕ  بہٕ  تِہٕندِس  بدنس  منٛز  پنُن  روح،  تمہِ  ساعتہٕ  گژِھہ  تُہُند  فوراً  تس  کُن  نمُن  سجدٕہ  کِس  حالتس  اندر  روزُن  میانہِ  روح  کہِ  تعظیمہٕ  خٲطرٕ۔"
  },
  {
    "verse_id": 30,
    "translation": "توپتہٕ  ییٚلہِ  سُہ  وقت  ووت  ساروٕے  ملٲیکو  دیُت  سجدٕہ  اِکہٕ  وٹہٕ۔  "
  },
  {
    "verse_id": 31,
    "translation": "مگر  دیُت  نہٕ  سجدٕہ  ابلیسن،  تٔمۍ  کوٚر  اِنکار  سجدٕہ  دِنہٕ  والیٚن  سٍتۍ  شٲمِل  سپدنہٕ  نِشہِ۔"
  },
  {
    "verse_id": 32,
    "translation": "خداین  فرمُو  وُس،  اے  ابلیس  ژےٚ  کیاہ  سپدُے  ژٕ  سپدُکھ  نہٕ  شٲمِل  سجدٕہ  دِنہٕ  والین  سٍتۍ۔"
  },
  {
    "verse_id": 33,
    "translation": "اِبلیسن  دوٚپ،  بہٕ  گوس  نہٕ  سُہ  شخص  بہٕ  کیاہ  دِمہٕ  سجدٕہ  تس  بشرس  یُس  ژےٚ  پٲدٕ  کوٚرتھن  تغیر  گٔمژِ  ربہِ،  یۅسہٕ  خۅشِک  گٔژِھتھ  دزان  ٲس۔  "
  },
  {
    "verse_id": 34,
    "translation": "خداین  فرمووُس  تیٚلہِ  نیر  ژٕ  جنتہٕ  منٛزٕ  تِکیازِ  پٔزۍ  پٲٹھۍ  چُھکھ  ژٕ  مردوٗد۔"
  },
  {
    "verse_id": 35,
    "translation": "پٔزۍ  پٲٹھۍ  بیٚیہِ  چھےٚ  ژےٚ  پٮ۪ٹھ  لعنت  قیامت  کِس  دۅہس  تام  یعنی  ہمیشہ۔"
  },
  {
    "verse_id": 36,
    "translation": "اِبلیسن  دوٚپ  پروردِگارا  ہرگاہ  بہٕ  حضرتِ  آدم  سٕندِ  وجہہٕ  مردوٗد  کوٚرتھس  تیٚلہِ  دِ  مےٚ  مُہلت  تتھ  دۅہس  تانۍ  ییٚمہِ  دۅہہٕ  سٲرِی  انسان  دُبارٕہ  بیٚیہِ  زِندٕہ  کٔرِتھ  قبرو  أندرٕ  کڈنہٕ  یِن۔"
  },
  {
    "verse_id": 37,
    "translation": "اللہ  تعالیٰ  ہن  فرمووُس  بیشک  چُھکھ  ژٕ  مُہلت  دِنہٕ  آمتیٚو  أندرٕ۔"
  },
  {
    "verse_id": 38,
    "translation": "تتھ  مُقرر  آمتِس  دۅہس  تانۍ۔"
  },
  {
    "verse_id": 39,
    "translation": "اِبلیسن  دوٚپ  خدایا  ییٚمہِ  وجہہ  کِنۍ  ژےٚ  کوٚرتھس  بہٕ  گمراہ  مےٚ  چُھ  قسم  بہٕ  کرکھ  گمراہ  بنی  آدم۔  معاصی  تہٕ  گُنہن  دِمہٕ  تِمن  زینت  دُنیاہس  اندر۔  یچھہٕ  کامہِ  آسن  بوزنہٕ  یِوان  تِمن  جان  بیٚیہِ  کرکھ  بہٕ  سٲرِی  گمراہ،  سیٚزِ  وَتہِ  نِشہِ  ڈالکھ۔"
  },
  {
    "verse_id": 40,
    "translation": "مگر  چلیٚم  نہٕ  کینہہ  چانیٚن  مُخلص  بندن  پٮ۪ٹھ  یِم  ژٕ  میانہِ  اثرٕ  نِشہِ  محفوظ  تھٲوِ  تکھ۔"
  },
  {
    "verse_id": 41,
    "translation": "اللہ  تعالیٰ  ہن  فرمووُس  بس  یۅہے  اخلاے  کیاہ  چھےٚ  مےٚ  تانۍ  واتنٕچ  سیٚز  وتھ۔"
  },
  {
    "verse_id": 42,
    "translation": "پٔزۍ  پٲٹھۍ  میانین  بندن  پٮ۪ٹھ  چُھے  نہٕ  ژےٚ  کانہہ  طاقت  گمراہ  کرنُک،  مگر  تِمے  یِم  چٲنۍ  پیروی  کرن،  چانہِ  کتھہٕ  مانن،  ڈٔلمٕتیٚو  أندرٕ۔"
  },
  {
    "verse_id": 43,
    "translation": "بیشک  نارِ  جہنم  چُھ  تِمن  سارنٕے  ہٕندِ  وعدٕچ  جاے۔  یعنی  ژٕ  تہٕ  چانین  پیرون  ہٕندِ  خٲطرٕ  چُھ  جہنم  تیار  کرنہٕ  آمُت۔"
  },
  {
    "verse_id": 44,
    "translation": "تتھ  جہنمس  چھِ  ستھ  دروازٕہ۔  پرتھ  دروازٕہ  خٲطرٕ  چُھ  تِمو  نافرمان  لوٗکو  أندرٕ  اکھ  اکھ  حِصاہ  مُقرر  کرنہٕ  آمُت۔"
  },
  {
    "verse_id": 45,
    "translation": "پٔزۍ  پٲٹھۍ  مُتقی  تہٕ  پرہیز  گاریِم  شرکہٕ  نِشہِ،  نافرمٲنِیو  نِشہِ  پتھ  روٗدمٕتۍ  آسن،  تِم  آسن  باغن  اندر،  یِمن  منٛز  کم  کم  چشمہٕ،  ناگہٕ  راد  آسن  پکان  تِمن  ییہِ  وننہٕ۔"
  },
  {
    "verse_id": 46,
    "translation": "اے  با  ایمانو  أژِو  یِمن  جنتن  اندر  بسلامتی،  امن  و  امان  سان۔  "
  },
  {
    "verse_id": 47,
    "translation": "بیٚیہِ  آسہِ  اسہِ  کوٚڈمُت  برونٹھُے  تِہٕندیو  دِلو  أندرٕ  سورُے  کینہ  تہٕ  حسد،  تمہِ  سببہٕ  آسن  تِم  بٲے  بٲے  سیٚدِ  سیٚود  تختن  پٮ۪ٹھ  بِہِتھ۔  اکھ  أکۍ  سُند  درجہٕ  وُچھِتھ  آسیٚکھ  نہٕ  رشک  تہٕ  حسد  سپدان۔"
  },
  {
    "verse_id": 48,
    "translation": "واتان  آسہِ  نہٕ  تِمن  جنتن  منٛز  کانہہ  تکلیفاہ،  بیٚیہِ  یِن  نہٕ  تِم  کڈنہٕ  زانہہ  تِمو  جنتو  أندرٕ۔"
  },
  {
    "verse_id": 49,
    "translation": "فرمٲوِو  توٚہۍ  یارسول  اللہؐ  میانین  بندن،  بیشک  بہٕ  چُھس  سٮ۪ٹھاہ  مغفرت  کر  وُن  سٮ۪ٹھاہ  رحم  کر  وُن،"
  },
  {
    "verse_id": 50,
    "translation": "بیٚیہِ  چُھ  میون  عذاب  تہِ  سٮ۪ٹھاہ  کڈُر  عذاب۔"
  },
  {
    "verse_id": 51,
    "translation": "بیٚیہِ  کٔرِو  حض  میانین  بندن  خبر  حضرتِ  ابراہیم  سٕندین  پژھین  ہٕنٛز۔  پانے  تریکھ  فِکرِ  کتھہٕ  پٲٹھۍ  چُھ  اللہ  تعالیٰ  سٕند  ۍدۅشوَے  صفت۔  رحمتٕکۍ  صفت  تہٕ  غضبٕکۍ  صفت  ظٲہر  سپدان  پننِس  پننِس  موقس  پٮ۪ٹھ۔"
  },
  {
    "verse_id": 52,
    "translation": "ییٚلہِ  تِم  پٔژھۍ  ژاے  تِمن  نِش  توپتہٕ  کٔرٕکھ  سلام۔  حضرتِ  اِبراہیمن  دوٚپُکھ  أسۍ  چھِ  تۅہیہِ  کھوٚژان۔"
  },
  {
    "verse_id": 53,
    "translation": "تِمو  دوٚپہکھ  کھوٚژِو  مہ  بلکہ  گٔژِھو  خۅش  تِکیازِ  أسۍ  چھِ  تۅہیہِ  خۅش  خبر  واتناوان  أکِس  عالمِ  فرزندہ  سٕنز۔"
  },
  {
    "verse_id": 54,
    "translation": "حضرتِ  ابراہیمن  فرمووُکھ  کیاہ  توٚہۍ  چھِو  مےٚ  فرزندٕہ  سٕنٛز  خۅش  خبر  ونان۔  حالانکہِ  بہٕ  چُھس  ووٚنۍ  بُڈیومُت۔  پس  کِتھہٕ  پٲٹھۍ  چُھوم  خۅش  خبر  دِوان۔"
  },
  {
    "verse_id": 55,
    "translation": "تِمو  دوٚپہکھ  أسۍ  حض  چھِ  پٔزۍ  پٲٹھۍ  تۅہیہِ  خۅش  خبر  ونان۔  پس  مہ  سپدِو  توٚہۍ  نااُمید۔"
  },
  {
    "verse_id": 56,
    "translation": "حضرتِ  ابراہیمن  فرمووُکھ  خداے  سٕندِ  رحمت  نِشہِ  کُس  سپدِنا  امید  گمراہو  ورٲے۔"
  },
  {
    "verse_id": 57,
    "translation": "توپتہٕ  فرمووہکھ  تۅہیہِ  کیاہ  کٲم  چھےٚ  بیٚیہِ،  اے  خۅش  خبر  ہیٚتھ  سوزنہٕ  آمتیو  ملکو۔"
  },
  {
    "verse_id": 58,
    "translation": "تِمو  دوٚپہکھ  بیشک  أسۍ  چھِ  سوزنہٕ  آمٕتۍ  أکِس  نافرمان  جرٲیم  پیشہٕ  قومس  کُن  تِہٕندِ  ہلاک  کرنہٕ  خٲطرٕ۔  تِمن  سزا  دِنہٕ  خٲطرٕ۔"
  },
  {
    "verse_id": 59,
    "translation": "مگر  نہ  حضرتِ  لوط  سٕندِس  خاندانس،  پٔزۍ  پٲٹھۍ  تِمن  سارِنٕے  خٲطرٕ  چھِ  أسۍ  نجات  دِوٕنۍ۔"
  },
  {
    "verse_id": 60,
    "translation": "مگر  نہ  حضرتِ  لوط  سٕنٛز  زنانہٕ  تٔمۍ  سٕندِ  خٲطرٕ  چُھ  اسہِ  مُقرر  کوٚرمُت  کہِ  سۅچھےٚ  کٲفِرن  سٍتۍ  روٗزِتھ  عذابس  گرفتار  سپدن  واجیٚنۍ۔"
  },
  {
    "verse_id": 61,
    "translation": "تمہِ  پتہٕ  ییٚلہِ  وٲتۍ  یِم  سوزنہٕ  آمٕتۍ  ملک  لوط  سٕندِس  خاندانس  نِشہِ  انسان  شکلِہ  اندر۔"
  },
  {
    "verse_id": 62,
    "translation": "تِمو  دوٚپہکھ  توٚہۍ  چھِو  بیشک  بوزنہٕ  یِوان  غیر  زان  جماعتھاہ۔"
  },
  {
    "verse_id": 63,
    "translation": "تِمو  دوٚپہکھ،  نہ  أسۍ  ووپر  چھِنہٕ  بلکہِ  چھِ  أسۍ  آمٕتۍ  تۅہیہِ  نِش  سُہ  چیز  ہیٚتھ  یتھ  منٛز  یِم  لوٗکھ  شک  تہٕ  تردد  کران  ٲسۍ  یعنی  یِہٕندِ  خٲطرٕ  عذاب۔"
  },
  {
    "verse_id": 64,
    "translation": "بیٚیہِ  چھِ  آمٕتۍ  أسۍ  تۅہیہِ  نِشہِ  پۅختہٕ  کتھ  ہیٚتھ۔  بیٚیہِ  چھِ  أسۍ  یقیناً  پوٚز  ونہٕ  وٕنۍ۔"
  },
  {
    "verse_id": 65,
    "translation": "پس  کٔڈِیون  پنُن  عیال  ییٚمہِ  شہرٕ  أندرٕ  رٲژ  ہٕندِس  کُنہِ  حصس  اندر۔  توٚہۍ  تہِ  نیرِیوکھ  سٍتۍ  پتہٕ  پتہٕ۔  تۅہیہِ  أندرٕ  یُتھ  نہٕ  پوٚت  نظر  کانہہ  دِیہِ۔  بیٚیہِ  گٔژِھو  توٚہۍ  یوٚتتھ  تۅہیہِ  حُکم  کرنہٕ  آو  یعنی  شہرِ  شامس  کُن۔"
  },
  {
    "verse_id": 66,
    "translation": "بیٚیہِ  سوٗزاسہِ  حضرتِ  لوطس  نِش  یہِ  حُکم  کہِ  پٔزۍ  پٲٹھۍ  یِمن  لوٗکن  ہُند  موٗل  چُھ  ژٹنہٕ  آمُت  یتُھُے  یِم  صبحس  وۅتھن۔"
  },
  {
    "verse_id": 67,
    "translation": "توپتہٕ  آے  امہِ  شہرٕکۍ  لوٗکھ  حضرتِ  لوطس  نِشہِ  یِمن  خوبصورت  مہمانن  ہُند  بو  زِتھ  خوشیہِ  تہٕ  شادِ  کران  کہِ  شکار  بنیو۔"
  },
  {
    "verse_id": 68,
    "translation": "حضرتِ  لوط  سپُد  غمگین،  تِمو  دوٚپہکھ  یِم  ہا  چھِ  میٲنۍ  مہمان،  مہ  مندٕ  چھٲوِو  مےٚ۔"
  },
  {
    "verse_id": 69,
    "translation": "بیٚیہِ  کھوژِو  خدایس  بیٚیہِ  مہ  مندٕچھٲوِو  مےٚ۔  "
  },
  {
    "verse_id": 70,
    "translation": "تِمو  دوٚپہکھ  أسۍ  چھِنا  تۅہیہِ  منع  کران  کہِ  توٚہۍ  مہ  ٲسِیوکھ  عالمٕکۍ لوٗکھ  گرٕ  انان  تہٕ  مہمان  بناوان۔  "
  },
  {
    "verse_id": 71,
    "translation": "حضرتِ  لوطن  فرمووُکھ  پٔز  پٲٹھۍ  یہِ  تُہٕنزٕ  زنانہٕ  چھےٚ  میانین  کورین  برابر،  تُہٕنز  خوٲہش  پورٕ  کرنہٕ  خٲطرٕ  چھےٚ  تِمہٕ  کٲفی۔  حلال  چیز  ترٲوِتھ  کیازِ  چھِو  حرام  چیزس  پتہٕ  لاران۔"
  },
  {
    "verse_id": 72,
    "translation": "تِہٕندِ  جاٛنُک  قسم  یا  رسول  اللہؐ،  قومِ  لوط  اوس  پننہِ  مستی  منٛز  گیران۔  تِمن  اوس  نہٕ  بوزنے  یِوان  کینہہ  سوٚن  وۅگُن،  حضرتِ  لوطؑ  سٕندِ  فرماوںُک  ٲسۍ  نہٕ  کانٛہہ  پرواہ  کران۔"
  },
  {
    "verse_id": 73,
    "translation": "پس  رٔٹۍ  تِم  صُبحس  آفتاب  کھسنہٕ  وِزِ  جبریل  امین  سٕنزِ  کریٚکہِ۔"
  },
  {
    "verse_id": 74,
    "translation": "توپتہٕ  کوٚر  اسہِ  تُہٕندِس  شہرس  تلُک  پٮ۪ٹھ،  بیٚیہِ  تروو  اسہِ  تۅہیہِ  پٮ۪ٹھ  سنگِ  باران،  میٚژِ  پھٕلۍ  یِم  نارس  منٛز  پینہٕ  ٲسۍ  آمٕتۍ۔  تِمے  ٲسۍ  کنہِ  ہِشہِ  گٔمٕتۍ  تِمے  ترٲوِکھ  پٮ۪ٹھ  روٗدٕکۍ  پٲٹھۍ۔"
  },
  {
    "verse_id": 75,
    "translation": "پٔزۍ  پٲٹھۍ  اتھ  قٕصس  منٛز  چھِ  وارِیاہ  نِشانہٕ  تہٕ  دلیلہٕ  وارٕہ  وُچھن  والین  ہٕندِ  خٲطرٕ۔"
  },
  {
    "verse_id": 76,
    "translation": "پٔزۍ  پٲٹھۍ  تِہٕندۍ  شہر  چھِ  میٲنہِ  وتہِ  پٮ۪ٹھ۔  یُس  تپٲرۍ  پکان  چُھ  تس  چھِ  یِم  تباہ  و  برباد  گٔمٕتۍ  شہر  بوزنہٕ  یِوان۔"
  },
  {
    "verse_id": 77,
    "translation": "پٔزۍ  پٲٹھۍ  اتھ  منٛز  چُھ  بوٚڈ  نِشانہٕ  باایمانن  ہٕندِ  خٲطرٕ۔"
  },
  {
    "verse_id": 78,
    "translation": "بیٚیہِ  ٲسۍ  پٔزۍ  پٲٹھۍ  کُلین  تہٕ  دُپھن  تل  روزٕوُنۍ  قومِ  شعیب  سٮ۪ٹھاہ  ظٲلِم  تہٕ  نافرمان۔"
  },
  {
    "verse_id": 79,
    "translation": "پس  ہیٚوت  اسہِ  انتقام  تِمن  دۅشونۍ  قومن۔  پٔزۍ  پٲٹھۍ  تِم  دۅشوے  قوم  ٲسۍ  بسان  ننہِ  وتہِ  پٮ۪ٹھ،  صاف  سڑکہِ  پٮ۪ٹھ  یپٲرۍ  مکہ  شریف  پٮ۪ٹھ  شام  شریف  لوٗکھ  گژھان  ٲسۍ۔"
  },
  {
    "verse_id": 80,
    "translation": "پٔزۍ  پٲٹھۍ  بیٚیہِ  کوٚر  انکار  حجرٕ  والیٚو  تہِ  پیغمبرن۔  سُہ  گوٚو  قومِ  ثمود  یِمن  کُن  حضرتِ  صالح  پیغمبر  سوزنہٕ  آمٕتۍ  ٲسۍ۔  أکِس  پیغمبرس  اِنکار  کرُن  گوٚو  سارنٕے  پیغمبرن  اِنکار  کرُن۔  تِم  ٲسۍ  بسان  شہرِ  حجرس  منٛز  یُس  مدینہ  مُنورس  تہٕ  شام  شریفس  درمیان  واقع  اوس۔"
  },
  {
    "verse_id": 81,
    "translation": "بیٚیہِ  واتنٲوۍ  تِمن  نِشہِ  تہِ  اَسہِ  پنٕنۍ  نِشانہٕ  تہٕ  دلیلٕہ  مگر  تِمو  پھیُر  تِمہٕ  دلیلہٕ  وُچھِتھ  تہِ  بُتھ،  کانہہ  التفات  کوٚرُکھ  نہٕ  تِمن  آیاتن  کُن۔"
  },
  {
    "verse_id": 82,
    "translation": "تِم  ٲسۍ  کۅہن  منٛز  کوٗرِتھ  گرٕ  بناوان  تِمنٕے  گرن  مںٛز  ٲسۍ  امن  وامن  سان  بسان۔"
  },
  {
    "verse_id": 83,
    "translation": "پس  رٔٹۍ  تِم  تہِ  کریکہِ  صبح  کہِ  وقتہٕ۔"
  },
  {
    "verse_id": 84,
    "translation": "پس  دیُت  نہٕ  کانہہ  فٲیدٕہ  تِمن  تِمو  مظبوط  تہٕ  محکم  گرویِم  تِم  بناوان  تہٕ  تیار  کران  ٲسۍ۔"
  },
  {
    "verse_id": 85,
    "translation": "بیٚیہِ  کٔرۍ  نہٕ  اسہِ  آسمان  تہٕ  زمین  بیٚیہِ  یہِ  یِمن  دۅن  منٛز  چُھ  پٲدٕ  مصلحتہٕ  بغٲر  بلکہ  چھےٚ  تِہٕندِس  پٲدٕ  کرنس  اندر  سٮ۪ٹھاہ  مصلحژٕ  یہِ  گٔیہِ  بٔڈۍ  مصلحت  کہِ  آسمان  و  زمین  وُچھِتھ  کرن  عقلہِ  وٲلۍ  استدلال  اللہ  تعالیٰ  سٕندِس  وجودس  تہٕ  عظمتس  پٮ۪ٹھ  یتھ  لٲزِم  چُھ  کہِ  تس  خداے  سٕنٛز  شوبہِ  اطاعت  کرٕنۍ۔  یُس  شخص  اطاعت  کرِ  تس  تس  ییہِ  اجرو  انعام  عطا  کرنہٕ۔  یُس  نہٕ  اطاعت  کرِ  تس  تسٕندِ  خٲطرٕ  چُھ  عذاب  سُہ  عذاب  ییہِ  نہٕ  دنیاہس  اندر  کرنہٕ۔  سُہ  ییہِ  قیامت  کہِ  دۅہ  کرنہٕ،  سۅقیامت  چھےٚضروٗر  یِوُنۍ  تتھ  منٛز  ییہِ  نافرمانن  سزادِنہٕ،  لہٰذا  مہ  کھیٚیِو  توٚہۍ  کانہہ  غم  بلکہ  کٔرِو  نہایت  خوبی  سان  تِہٕندین  شرارتن  عفو،  درگذر۔"
  },
  {
    "verse_id": 86,
    "translation": "پٔزۍ  پٲٹھۍ  تُہُند  پروردِگار  چُھ  بوٚڈ  پٲدٕ  کر  وُن،  سُہ  چُھ  سورُے  زانہٕ  وُن  سارنٕے  ہُند  حال  چُھس  معلوم  تِہٕندِ  صبرُک  تہٕ  تِہٕندین  شرارتن  ہُند  تہِ۔  لہٰذا  ہیہِ  سُہ  تِمن  پورٕ پورٕ  بدلہٕ،  توٚہۍ  مہ  وُچھِو  تِہٕندِس  معاملس  کُن  کہ  سُہ  چُھ  سپدان  تۅہیہِ  موجبِ  غم،  توٚہۍ  وُچھِو  سٲنِس  معاملس  کُن  کہِ  أسۍ  کمہِ  قسمہٕ  چھِ  تۅہیہِ  سٍتۍ  لطف  و مہربٲنی  ہُند  معاملہ  کران  چناچہِ۔"
  },
  {
    "verse_id": 87,
    "translation": "پٔزۍ  پٲٹھۍ  اسہِ  کرِ عطا  تۅہیہِ  ستھ  آیہِ  کریمہٕ  بیٚیہِ  قرآنِ  عظیم  یِم  ستھ  آیہِ  پھِرۍ  پھِرۍ چھِ  یِوان  پرنہٕ  پرتھ  نٮ۪مازِ  اندر۔  یہِ  سورہ  فاتحہ  چُھ  جامع  بٔڈین  بٔڈین  مضمونن۔  تمہِ  وجہہٕ  چُھ  یتھ  قٲبِل  کہِ  اتھ  ییہِ  وننہٕ  قرآنِ  عظیم  یتھ  بہ  وجہ  عظمت  اُم  القران  لقب  چُھ۔  لہٰذا  تھٲوِو  توٚہۍ  نظر  یہِ  نعمت  عطا  کر  وٕنِس  کُن  تہٕ  اتھ  نعمتس  کُن،  تہِ  سپدِ  تۅہیہِ  فرحت  و سروٗرُک  باعث۔  لوٗکن  ہٕندِس  عنادس  تہٕ  مُخالفتس  کُن  مہ  کٔرِو  توٚہۍ  التفات۔"
  },
  {
    "verse_id": 88,
    "translation": "مہ  حض  زیٹھرٲوِو  نظر  پنٕنۍ  تتھ  مالِ  دنیاہس  کُن  ییٚمہِ  سٍتۍ  تمتع  تُلنٲوۍ  اسہِ  یِمو  کٲفرو  أندرٕ  بعض  لوٗکھ۔  بیٚیہِ  مہ  کھیٚیِو  یُہُند  غم،  بیٚیہِ  ترٲوِو  بۅن  بازوۓ  مُبارک  پنُن  با  ایمانن  ہٕندِ  خٲطرٕ،  یعنی  تِمن  ٲسِو  پیش  یِوان  بتواضع  تہٕ  نرمی۔"
  },
  {
    "verse_id": 89,
    "translation": "بیٚیہِ  ٲسِو  فرماوان  پٔزۍ  پٲٹھۍ  بہٕ  چُھس  نٔنۍ  پٲٹھۍ  خداے  سٕندِ  عذابُک  بیم  کرٕ  وُن  تۅہیہِ  سارِنٕے۔"
  },
  {
    "verse_id": 90,
    "translation": "اسہِ  کوٚر  نٲزِل  تۅہیہِ  پٮ۪ٹھ  یہِ  قرآنِ  مجید  یتھہٕ  پٲٹھۍ  اسہِ  یہود و نصاریٰ  ہن  پٮ۪ٹھ  کتاب  نٲزِل  کٔر،"
  },
  {
    "verse_id": 91,
    "translation": "یمو  تِمن  کتابن  پارٕ  پارٕ  کوٚر۔  یہِ  خۅش  اوسُکھ  کران  تِہ  ٲسۍ  تھاوان،  یہِ  نہٕ  خۅش  اوسُکھ  کران  تہِ  ٲسۍ  کڈان۔"
  },
  {
    "verse_id": 92,
    "translation": "پس  چُھ  قسم  تُہٕندِس  پروردِگارٕ  سُند  ضرور  پٕرٛژھو  أسۍ  تِمن  قیامت  کہ  دۅہ"
  },
  {
    "verse_id": 93,
    "translation": "تَمہِ  سارِکُے  یِہ  تِم  کران  ٲسۍ،  توپتہٕ  دِمو  پرتھ  أکِس  سزا۔"
  },
  {
    "verse_id": 94,
    "translation": "پس  نٔنۍ  پٲٹھۍ  واتنٲوِو  توٚہۍ  تِم  احکام  یِمن  ہُند  تۅہیہِ  حُکم  چُھ  یِوان  کرنہٕ،  روے  مُبارک  پھِرِو  مُشرکن  نِشہِ۔  تِمن  ہُند  مہ  کٔرِو  کانہہ  پرواے۔"
  },
  {
    "verse_id": 95,
    "translation": "أسۍ  کرو  تۅہیہِ  کفایت  ٹھٹھہ  کران  والین  ہُند  شر  دفع  کرنہٕ  خٲطرٕ۔"
  },
  {
    "verse_id": 96,
    "translation": "یِم  معبودِ  برحقس  سٍتۍ  برابر  چھِ  تھاوان  بیٚین  بٲطِل  معبودن۔  پس  عنقریب  زانن  یِم  امیُک  نتیجہ۔"
  },
  {
    "verse_id": 97,
    "translation": "بتحقیق  أسۍ  چھِ  زانان  کہِ  پٔزۍ  پٲٹھۍ  تُہُند  دِل  چُھ  تنگ  سپدان  تِمو  کتھو  سٍتۍ  یِمہٕ  یِم  دُشمن  ونان  چھِ،  تمیُک  علاج  چُھ۔"
  },
  {
    "verse_id": 98,
    "translation": "پس  مہ  بٔرِو  تمُیک  کانہہ  پرواہ،  توٚہۍ  کٔرِیو  خداے  سُند  یاد۔  بپٲکی  کٔرِو  تِہُند  صفت  بیان،  بیٚیہِ  ٲسِو  تٔمِس  سجدٕہ  دِنہٕ  والیو  أندرٕ۔"
  },
  {
    "verse_id": 99,
    "translation": "بیٚیہِ  کرِو  پننِس  پروردِگارٕ  سٕنزٕے  عبادت  یوٚتانۍ  واتہِ  تۅہیہِ  نِش  یقینی  کتھ  یعنی  موت،  مرنہٕ  کِس  وقتس  تانۍ  کٔرِو  خداے  سٕنز  عبادت۔"
  }
]