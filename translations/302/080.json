[
  {
    "verse_id": 1,
    "translation": "تِہِندِس  (مقدّس)  بُتھس  پیٚٹھ  آیہِ  ناگوٲری  تہٕ  (نوُرٕ  بۆرُت)  روے  پھِرُک  أکِتھ  کُن۔"
  },
  {
    "verse_id": 2,
    "translation": "اَمہِ  وجہ  کِنۍ  زِ  تِمن  نِشہِ  آو  اَکھ  نابینا (ییٚمۍ  تِہٕنزکتھ  ژٔٹ)۔"
  },
  {
    "verse_id": 3,
    "translation": "تہٕ  تۅہیہِ  کیا  خبر  چھَو  بنان  چُھ  سُہ  ما  سپدِہے (تُہٕندِ  توجہ  سٍتۍ  مزید) پاک۔"
  },
  {
    "verse_id": 4,
    "translation": "نَتہٕ  ما  کرِہے  (تُہٕنز)  نصیحت  قبول  پتہٕ  دِیہِ  ہے  نصیحت  تس  (مزید) فٲیدٕہ۔"
  },
  {
    "verse_id": 5,
    "translation": "البتہ  یُس  شخص (دین  نِشہِ) بے  پرواہ  چُھ۔"
  },
  {
    "verse_id": 6,
    "translation": "تۆہۍ  چِھو  تٔمۍ  سٕندِ (اسلام  قبول  کرنہٕ) خٲطرٕ  زیادٕہ  اہتمام  کران۔"
  },
  {
    "verse_id": 7,
    "translation": "ییٚلہِ  کہ  زن  تۅہیہِ  پیٚٹھ  چھَنہٕ  کانٛہہ  ذمہ  دٲری (یعنی  ذمہ  دٲری  ہُنٛد  بار) اگر  سُہ  پٲکیزگی (ایمان)  قبول  کرِ  تِنہٕ۔"
  },
  {
    "verse_id": 8,
    "translation": "تہٕ  سُہ  یُس  تۅہیہِ  نِشہِ (پانہٕ  رٕژر  ژھانڈنٕچ) کوشش  کران  آو۔"
  },
  {
    "verse_id": 9,
    "translation": "بیٚیہِ  چُھ  سُہ (پننِس  ربس) کھوژان  تہِ۔"
  },
  {
    "verse_id": 10,
    "translation": " مگر  تۆہۍ  چھو  نہ  تس  کُن  توجہ  فرماوان۔"
  },
  {
    "verse_id": 11,
    "translation": "(اے  عظمت  والہِ  ٹاٹھہِ!) یِتھہِ  کٔنۍ  نہٕ،  بے  شک  چِھ  یِم  (قرآنی  آیات) نصیحت۔"
  },
  {
    "verse_id": 12,
    "translation": "یُس  شخص  یژھہ  اَتھ  کٔرِن  قبول  (تہٕ  حِفظ)۔"
  },
  {
    "verse_id": 13,
    "translation": "(یِم)  چِھ  عزت  والیٚن  تہٕ  احترام  والیٚن  وَرقن  منٛز  (لیٚکھِتھ)۔"
  },
  {
    "verse_id": 14,
    "translation": "یِم  سیٚٹھاہ  بلند  مرتبہ (تہٕ) پاک  چِھ۔"
  },
  {
    "verse_id": 15,
    "translation": "تِتھیٚن  سفیرن (تہٕ  کٲتِبن) ہٕندِ  دٔسۍچِھ  (برونٛہہ  کُن  واتِمٕتۍ)۔"
  },
  {
    "verse_id": 16,
    "translation": "یِم  سیٚٹھاہ  کرامت  وٲلۍ  (تہٕ)  اطاعتٕکۍ  پیکر  چِھ۔"
  },
  {
    "verse_id": 17,
    "translation": "ہلاک  گٔژِھن (سُہ  بدبخت  انکار  کرن  وول)  انسان  کِیُتھ  ناشکرگزار  چُھ (یُس  یٖژاہ  عظیم  نعمت  لٔبتھ  تہِ  تَمِچ  قدر  چُھنہٕ  کران)۔"
  },
  {
    "verse_id": 18,
    "translation": "اللہ  تعالیٰ  ہن  کَمہِ  چیزٕ  نِشہِ  چُھ  یہِ  پٲدٕ  کۆرمُت۔"
  },
  {
    "verse_id": 19,
    "translation": "نطفہٕ  نِشہِ  کۆرُن  یہِ  پٲدٕ،پتہٕ  کۆرُن  سٍتی  أمۍ  سُند (صنف  تہٕ  جنس  کہ  لحاظہٕ) تعین۔"
  },
  {
    "verse_id": 20,
    "translation": "پتہٕ  کٔرٕن  أمۍ  سٕندِ  خٲطرٕ (تشکیل،ارتقاء  تہٕ  تکمیل  پتہٕ  ماجہِ  ہٕندِ  شکمہٕ  منٛزٕ  نیرنٕچ) وَتھ  آسان۔"
  },
  {
    "verse_id": 21,
    "translation": "پتہٕ  دِیُتُن  أمِس  موت،پتہٕ  کۆرُن  یہِ  قبرِ  منٛز  (دفن)۔"
  },
  {
    "verse_id": 22,
    "translation": "پتہٕ  ییٚلہِ  سُہ  یژھہ  امس  کرِ  (نَوِ  سرٕ  زندٕہ  کٔرِتھ)  کھڑا۔"
  },
  {
    "verse_id": 23,
    "translation": "پٔزۍپٲٹھۍ  کۆر  نہٕ  أمۍ (نافرمان  انسانن)  سُہ  (حق)  پوٗرٕ  ییٚمِیُک  أمِس (اللہ  تعالیٰ ہن) حکم  اوس  دِیُتمُت۔"
  },
  {
    "verse_id": 24,
    "translation": "لہٰذا  پَزِ  انسانس  زِ  پننِس  غذاہس  کُن  وُچِھن (پتہٕ  کٔرِن  غور)۔"
  },
  {
    "verse_id": 25,
    "translation": "بے  شک  وول  اَسہِ  سیٚٹھاہ  زورٕ  سان  آب۔"
  },
  {
    "verse_id": 26,
    "translation": "پتہٕ  کۆر  اَسہِ  زمینس  تٕر  دِتھ  پھاس۔"
  },
  {
    "verse_id": 27,
    "translation": "پتہٕ  وۅپدوو  اَسہِ  اَتھ  منٛز  اناج۔"
  },
  {
    "verse_id": 28,
    "translation": "بیٚیہِ  دَچھ  تہٕ  سبزی۔"
  },
  {
    "verse_id": 29,
    "translation": "بیٚیہِ  زیتون  تہٕ  کٔھزٕر۔"
  },
  {
    "verse_id": 30,
    "translation": "بیٚیہِ  گٔنۍ  گٔنۍ  باغ۔"
  },
  {
    "verse_id": 31,
    "translation": "بیٚیہِ (رنگہٕ  رنگہٕ) پھل  میٚوٕہ  تہٕ (جانورن  ہُنٛد)  غذا۔"
  },
  {
    "verse_id": 32,
    "translation": "خۅد  تُہٕندِ  خٲطرٕ  تہٕ  تُہٕندیٚن  چارواین  خٲطرٕ  (زندٕہ  روزنُک)  سامان۔"
  },
  {
    "verse_id": 33,
    "translation": "پتہٕ  ییٚلہِ  کنن (ہٕندۍ  پردٕہ) پھاٹوَن  واجِنۍ  آواز  یِیہِ۔"
  },
  {
    "verse_id": 34,
    "translation": "تَمہِ  دۅہ  ژَلہِ  انسان  پننِس  بٲیِس  نِشہِ۔"
  },
  {
    "verse_id": 35,
    "translation": "بیٚیہِ  پننہِ  ماجہِ  تہٕ  پننِس  مٲلِس  نِشہِ (تہِ)۔"
  },
  {
    "verse_id": 36,
    "translation": "بیٚیہِ  پننہِ  خاندارِنہِ  تہٕ  پننِس  اَولادس  نِشہِ (تہِ)۔"
  },
  {
    "verse_id": 37,
    "translation": "تَمہِ  دۅہ  آسہِ  پۯتھ  شخصس  تِژھ  (پریشان  کرن  واجِنۍ)  حالت  لاحق  گٔمٕژ  یۅسہٕ  تس  (پۯتھ  کٲنٛسہ  نِشہِ) بے  پرواہ  کرِ۔"
  },
  {
    "verse_id": 38,
    "translation": "تَمی  دۅہ  آسن  واریاہ  بُتھۍ (تِتھۍ  تہِ  یِم  نوٗرٕ  سٍتۍ)  پۯزلان  (آسن)۔"
  },
  {
    "verse_id": 39,
    "translation": "(تِم)  آسن  اَسان  گِندان  (تہٕ)  خوشیہِ  مناوان۔"
  },
  {
    "verse_id": 40,
    "translation": "تہٕ  واریاہ  بُتھۍ  آسن  تِتھۍ  یِمن  پیٚٹھ  تَمہِ  دۅہ  گرد  آسہِ  پیٚمٕژ۔"
  },
  {
    "verse_id": 41,
    "translation": "(مزید)  آسہِ  تِمن  (بُتھیٚن)  پیٚٹھ  کریٚہنیار  کٔھسِتھ۔"
  },
  {
    "verse_id": 42,
    "translation": "یِمَے  لُکھ  آسن  کٲفر  (تہٕ)  فٲجر  (بدکردار)۔"
  }
]