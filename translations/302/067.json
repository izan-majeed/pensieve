[
  {
    "verse_id": 1,
    "translation": "سۅ  ذات  چھے٘  سیٚٹھاہ  بابرکت  ییٚمۍ  سٕندِس  (قدرت  کس)  اتھس  منٛز  (تمام  جہانن  ہٕنز)  سلطنت  چھے٘،  تہٕ  سُہ  چُھ  پۯتھ  چیزس  پیٚٹھ  پوٗرٕ  پٲٹھۍ  قدرت  تھاوان۔"
  },
  {
    "verse_id": 2,
    "translation": "ییٚمۍ  موت  تہٕ  زندگی  (اَمہِ  موجوب)  پٲدٕ  کٔرۍ  زِ  سُہ  آزماویٚو  تۅہیہِ  زِ  تۅہیہِ  منٛزٕ  کُس  چُھ  عملہِ  ہٕندِ  لحاظہٕ  بہتر،  تہٕ  سُہ  چُھ  غٲلب،  بۆڈ  مغفرت  کرن  وول۔"
  },
  {
    "verse_id": 3,
    "translation": "یی٘مۍ  سَتھ  (یا  واریاہ)  آسمٲنۍ  کرّٕہ  پانہٕ  وٲنۍ  مطابقت  سان  (طبق  در  طبق  یعنی  أکِس  پی٘ٹھ  اَکھ)  پٲدٕ  کٔرۍ،ژٕ  وُچھکھ  نہٕ  (خدائے)  رحمان  سٕندِس  تخلیق  کِس  نظامس  منٛز  کانہہ  بے٘  ضٲبطگی  تہٕ  کمی  بیشی،  لہٰذا  وُچھ  ژٕ  (غوروفکرِہٕنز)  نظر  اورٕ  یورپھِرِتھ،  کیا  ژٕ  چُھکھااَتھ  (تخلیقس)  منٛز  کانٛہہ  رُم  یا  خلل  وُچھان۔"
  },
  {
    "verse_id": 4,
    "translation": "ژٕ  وُچھ  بی٘یہِ  (تحقیق  چہ)  نظرٕگرِگرِ  (مختلف  زاویو)  اورٕ  یور  پھِرِتھ،  چٲ  نۍ  نظرپھیرِ  (پۯ  تھ  وِزِ)  تٔھکِتھ  ژےٚ  کُن  واپس  تہٕ  سۅ  گژِھہ  (کانٛہہ  تہِ  نقص  یا  کُنہ  تہِ  توازُنچ  کمی  ژھانڈنس  منٛز)  ناکام۔"
  },
  {
    "verse_id": 5,
    "translation": "تہٕ  بے  شک  چھے٘  اَسہِ  سارِوٕے  کھوتہٕ  نزدیکٕچ  آسمٲنۍ  کاینات  (ستارن،  سیارن،  باقی  خلائی  کُرّن  تہٕ  ذرّن  ہٕنزِ  شکلہِ  منٛز)  ژانگیٚو ستۍ  پٲراو  مٕژ،تہٕ  اَسہِ  چِھ  یِمے  (ےعنی  ےموے  منٛزٕ  کینہہ)  شیطان  (یعنی  نافرمان  طاقت)  ژٔلراونٕکۍ  (یعنی  تِہِندۍ  ناکارٕہ  اثرات  ختم  کرنُک)  ذریعہ  (تہِ)  بنٲوۍمٕتۍ،  تہٕ  اَسہِ  چُھ  یِمن  (شیطانن)  خٲطرٕ  وُہوٕنہِ  نارُک  عذاب  تیار  کٔرِتھ  تھوومُت۔"
  },
  {
    "verse_id": 6,
    "translation": "تہٕ  تِتھیٚن  لُکن  خٲطرٕ  یِمَو  پننِس  ربّ  سُنٛد  انکار  کۆر  چُھ  جہنمُک  عذاب،  تہٕ  سۅ  کٲژاہ  وُلٹہٕ  جاے  چھے٘۔"
  },
  {
    "verse_id": 7,
    "translation": "ییٚلہِ  تِم  تَتھ  منٛز  تراونہٕ  یِن  پتہٕ  بوزن  تَمِچ  خوف  ناک  آواز  تہٕ  سُہ  (نار)  آسہِ  جوشہِ  ہۆت  تھۆد  تھۆد  وۅتھان۔"
  },
  {
    "verse_id": 8,
    "translation": "زنتہٕ  گژھنس  (وُنی)  شرارت  چہ  سختی  سٍتۍ  پٔھٹِتھ  پارٕ  پارٕ،  ییٚلہِ  اَتھ  منٛز  کانٛہہ  جماعت  یِیہِ  تۯاونہٕ  پتہٕ  پٕۯژھن  اَمِکۍ  داروغہٕ  تِمن  کیا  تۅہیہِ  نِشہِ  اوسنا  کانٛہہ  کھوژناون  وول  آمُت۔"
  },
  {
    "verse_id": 9,
    "translation": "تِم  وَنن  کیازِ  نہٕ!  بے  شک  اوس  اَسہِ  نِشہِ  کھوژناون  وول  آمُت  پتہٕ  کۆر  اَسہِ  انکار  تہٕ  اسہِ  وۆن  زِ  اللہ  تعالیٰ  ہن  کۆر  نہٕ  کانٛہہ  چیز  نٲزل،  تۆہۍ  چِھو  صرف  بجہِ  گمرٲہی  منٛز  (ہیٚنہٕ  آمٕتۍ)۔"
  },
  {
    "verse_id": 10,
    "translation": "بیٚیہِ  وَنن  ہرگاہ  أسۍ  (حق)  بوزان  یا  سمجھان  آسہَو  تیٚلہِ  ما  سپدٕہَو  أسۍ  (اَز)  جہنمی  ین  منٛز  (شٲمل)۔"
  },
  {
    "verse_id": 11,
    "translation": "ےتھٕ  پٲٹھۍ  کرن  تِم  پننیٚن  گناہن  ہُنٛد  اعتراف،  لہٰذا  چُھ  جہنمی  ین  خٲطرٕ  (اللہ  تعالیٰ  سٕندِ  رحمت  نِشہِ)  دوٗریٚر  (مقرر)۔"
  },
  {
    "verse_id": 12,
    "translation": "بے  شک  یِم  لُکھ  وُچھنہٕ  وَرٲے  پننِس  ربّس  کھوژان  چِھ  تِہِندِ  خٲطرٕ  چُھ  مغفرت  تہٕ  بۆڈ  اجر۔"
  },
  {
    "verse_id": 13,
    "translation": "تہٕ  تۆہۍ  لُکھ  ؤنۍ  تَو  پنٕنۍ  کتھ  ژوٗرِ  ژوٗرِ  یا  ؤنۍ  تَو  سۅ  بڑِ،  یقینا  چُھ  سُہ  سیٖنن  ہٕنزن  (کٔھٹِتھ)  کتھن  (تہِ)  وارٕ  پٲٹھۍ  زانان۔"
  },
  {
    "verse_id": 14,
    "translation": "کیا  سُہ  چُھنا  زانان  ییٚمۍ  پٲدٕ  چُھ  کۆرمُتٍ  ییٚلہِ  زن  سُہ  سیٚٹھاہ  سٔنۍ  نظر  تھاون  وول  (پۯتھ  چیزٕ  نِشہِ)  باخبر  چُھ۔"
  },
  {
    "verse_id": 15,
    "translation": "سُے  چُھ  ییٚمۍ  تُہٕندِ  خٲطرٕ  زمین  نرم  تہٕ  مسخر  کٔر،  لہٰذا  پٔکِوپھیٖرِو  تۆہۍ  اَمہِ  چن  وتن  پیٚٹھ،  تہٕ  تٔمۍ  سٕندِ  (دِنہٕ  آمتہِ)  رزقہٕ  منٛزٕ  کھیٚیِوٗتہٕ  تٔسۍ  کُن  چُھ  (مرنہٕ  پتہٕ)  تھۆد  ؤتِتھ  گژُھن۔"
  },
  {
    "verse_id": 16,
    "translation": "کیا  تۆہۍ  چِھواآسمان  وٲلِس  (ربّس)  نِشہِ  بے  خوف  گٔمٕتۍزِ  سُہ  والیٚو  تۅہیہِ  زمینس  (تِتھہٕ  پٲٹھۍ)  زِ  سۅ  لگہِ  اچانک  نَٹنہِ۔"
  },
  {
    "verse_id": 17,
    "translation": "کیا  تۆہۍ  چِھواآسمان  وٲلِس  (ربّس)  نِشہِ  بے  خوف  گٔمٕتۍزِ  سُہ  سوزِ  تۅہیہِ  پیٚٹھ  کنہِ  والن  وول  ہواٍ  لہٰذا  لگیٚو  تۅہیہِ  جلدٕے  پے  زِ  میون  کھوژناوُن  کِیُتھ  چُھ۔"
  },
  {
    "verse_id": 18,
    "translation": "تہٕ  بے  شک  اوس  تِمَو  لُکو  (تہِ)  انکار  کۆرمُت  یِم  یِمن  برونٛہہ  ٲسۍ،  لہٰذا  کِیُتھ  (عبرت  ناک)  سَپُدمیون  انکار (ثٲبت)۔"
  },
  {
    "verse_id": 19,
    "translation": "کیا  تِمَو  وُچھنا  جاناوار  پانس  پیٚٹھۍ  کِنۍ  پکھہٕ  وَہرٲوِتھ  تہٕ  (کُنہِ  وِزِ)  پکھہٕ  ؤٹِتھٍ  تِمن  ہیٚکہِ  نہٕ  (فضاہس  منٛز  ؤسۍ  پیٚنہٕ  نِشہِ)  کانٛہہ  رُکٲوِتھ  رحمٰن  سٕندِ  (بناونہٕ  آمتہِ  قانونہٕ)  وَرٲے،  بے  شک  چُھ  سُہ  پۯتھ  چیزس  وارٕ  پٲٹھۍ  وُچھن  وول۔"
  },
  {
    "verse_id": 20,
    "translation": "کیا  کانٛہہ  چھا  تِیُتھ  یُس  تُہُنٛد  فوج  بٔنِتھ  (خدائے)  رحمان  سٕندِس  مقابلس  منٛز  تُہُنٛد  مدد  کرٍ  کٲفر  چِھ  صرف  دوکھس  منٛز  (مبتلا)۔"
  },
  {
    "verse_id": 21,
    "translation": "کیا  چھاکانٛہہ  تِیُتھ  یُس  تۅہیہِ  رزق  ہیٚکہِ  دِتھ  اگر  (اللہ  تعالیٰ  تۅہیہِ  نِشہِ)  پَنُن  رزق  رُکاوٍ  بلکہ  چِھ  تِم  نافرمٲنی  کرنس  تہٕ  (حقس  سٍتۍ)  نفرت  کرنس  پے٘ٹھ  مضبوطی  سان  ڈٔٹِتھ۔"
  },
  {
    "verse_id": 22,
    "translation": "کیا  سُہ  شخص  چھا  زیادٕہ  سیٚزِ  وَتہِ  پیٚٹھ  یُس  بُتھ  کھکھرِ  کلہٕ  وٲرۍپکان  چُھ  کِنہٕ  سُہ  شخص  یُس  سیٚدۍپٲٹھۍ  صحیح  وَتہِ  پیٚٹھ  پکان  چُھ۔"
  },
  {
    "verse_id": 23,
    "translation": "تۆہۍ  فرمٲوِو،  سُے  (اللہ  تعالیٰ)  چُھ  ییٚمۍ  تۆہۍ  پٲدٕ  کٔرۍنَو  تہٕ  تُہٕندِ  خٲطرٕ  بنٲوِن  کن  تہٕ  أچھ  تہٕ  دِل،  تۆہۍ  چِھو  سیٚٹھاہ  کم  شکرکران۔"
  },
  {
    "verse_id": 24,
    "translation": "فرمٲوِو،  سُے  چُھ  ییٚمۍ  تۆہۍ  زمینس  منٛز  پٔھہلٲوِنَو  تہٕ  تۆہۍ  یِیِو  (قیامت  کہ  دۅہ)  تٔسۍ  کُن  جمع  کرنہٕ۔"
  },
  {
    "verse_id": 25,
    "translation": "تہٕ  تِم  چِھ  ونان  یہِ  (قیامتُک)  وعدٕہ  کر  گژِھہ  پوٗرٕ  اگر  تۆہۍ  پٔزۍیٲرۍ  چِھو۔"
  },
  {
    "verse_id": 26,
    "translation": "فرمٲوِو  زِ  (تَمہِ  کہ  وقتُک)  علم  چُھ  اللہ  تعالیٰ  سٕے  نِشہِ،  تہٕ  بہٕ  چُھس  صرف  ٹاکارٕہ  کھوژناون  وول  (اگر  وقت  یِیہِ  وَننہٕ  تیٚلہِ  گژِھہ  ڈر  ختم)۔"
  },
  {
    "verse_id": 27,
    "translation": "پتہٕ  ییٚلہِ  تَتھ  (دۅہس)  نکھہٕ  وُچھَن  تیٚلہِ  گژھن  کٲفرن  ہٕندۍ  بُتھۍ  خراب  گٔژِھتھ  کِۯہِنۍ،  تہٕ  (تِمن)  یِیہِ  وَننہٕ،  یۅہے  چُھ  سُہ  (وعدٕہ)  ییٚمِکۍ  تۆہۍ  (جلد  نۆن  کڑنٕکۍ)  سیٚٹھاہ  طلب  گار  ٲسۍوٕ۔"
  },
  {
    "verse_id": 28,
    "translation": "فرمٲوِو،  مے٘  ؤنۍ  تو  اگراللہ  تعالیٰ  مے٘  موت  دِیہِ  (یِتھہٕ  پٲٹھۍ  زن  تۆہۍ  یژھان  چِھو)  تہٕ  یِم  مے٘  سٍتۍ  چِھ  (تِمن  تہِ)،  یا  کرِ  اَسہِ  پیٚٹھ  رحم  (یعنی  اَسہِ  تۯاوِ  کینٛژھس  کالس  موت  نِشہِ  یلہٕ)  تیٚلہِ  کُس  چُھ  (یِمن  دۅشوٕنۍ  صورتن  منٛز)  یُس  کٲفرن  دگ  تُلوٕنہِ  عذاب  نِشہِ  پناہ  دِیہِ"
  },
  {
    "verse_id": 29,
    "translation": "فرمٲوِو،  سُے  (خدائے)  رحمان  چُھ  یس  پیٚٹھ  اَسہِ  ایمان  چُھ  اۆنمُت  تہٕ  تٔسۍ  پیٚٹھ  چُھ  اَسہِ  بھروسہٕ  کۆرمُت،  لہٰذا  لگیٚو  تۅہیہِ  عنقریب  پے  زِ  کُس  شخص  چُھ  ٹاکارٕہ  گمرٲہی  منٛز۔"
  },
  {
    "verse_id": 30,
    "translation": "فرمٲوِو،  ہرگاہ  تُہُنٛد  آب  زمینس  منٛز  سیٚٹھاہ  تل  وَسہِ  (یعنی  خۅشک  گژِھہ)  تیٚلہِ  کُس  چُھ  یُس  تۅہیہِ  (زمینس  پیٚٹھ)  پکہٕ  وُن  آب  دِیَو  أنِتھ۔"
  }
]