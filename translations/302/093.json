[
  {
    "verse_id": 1,
    "translation": "چاشت  کہ  وقتُک  قسم (ییٚلہِ  آفتاب  تھۆد  کٔھسِتھ  پَنُن  نور  چُھ  پٔھہلاوان۔) یا۔قسم  چُھ  وقتِ  چاشتٕکہِ (پٲٹھۍ  تُہٕندِ  رسالتُک  آفتاب  بلند)  سپدنُک (ییٚمِکۍ  نوٗرن  گمرٲہی  ہٕنزٕ  اَنہِ  گٹہٕ  گاشہِ  سٍتۍ  بدلاوِ)۔"
  },
  {
    "verse_id": 2,
    "translation": "بیٚیہِ  رٲژ  ہُنٛد  قسم  ییٚلہِ  سۅ  طٲری  سپدِ۔"
  },
  {
    "verse_id": 3,
    "translation": "تُہٕندۍ  ربّن (یَنہٕ  پیٚٹھہٕ  تۆہۍ  منتخب  کٔرِنَو) نَہ  تۯٲوِنَو  تۆہۍ  تہٕ  نَہ  سَپُد (یَنہٕ  پیٚٹھہٕ  تۆہۍ  ٹٲٹھۍ  چِھنَو  بنٲوِمٕتۍ)  ناراضٕے۔"
  },
  {
    "verse_id": 4,
    "translation": "تہٕ  بے  شک  چھے٘ (پۯتھ) پٔتِم  گٔر  تُہٕندِ  خٲطرٕگۅڈنچہِ  کھوتہٕ  بہتر (یعنی  عظمتُک  تہٕ  تھزرُک  بٲعث)  "
  },
  {
    "verse_id": 5,
    "translation": "تہٕ  تُہُنٛد  ربّ  کریٚو  تۅہیہِ  عنقریب (تیوٗتاہ  کینہہ) عطا  زِ  تۆہۍ  گٔژِھو  رٲضۍ۔"
  },
  {
    "verse_id": 6,
    "translation": "(اے  ٹاٹھہِ!) کیا  تٔمۍ  لٔبِنَونا  تۆہۍ  یتیم  پتہٕ  دِیُتنو  تٔمۍ  (تۅہیہِ  عزت  وول  تہٕ  احترام  وول) ٹھکانہٕ۔یا۔کیا  تٔمۍ  لبِنَو  نا  تۆہۍ (مہربان)  پتہٕ  دِیُت  تٔمۍ (تُہٕندِ  ذریعہ)  یتیمن  ٹھکانہٕ۔"
  },
  {
    "verse_id": 7,
    "translation": "تہٕ  تٔمۍ  لٔبِنَو  تۆہۍ  پننِس  محبتس  منٛز  غرق  تہٕ  مَس  پتہٕ  واتنٲوِنو  تٔمۍ  مقصدس  تام۔ یا۔ تہٕ  تٔمۍ  لٔبِنَو  تۆہۍ  وَتہِ  ڈلِمٕتِس  قومس  منٛزباگ (رہنمائی  کرن  وٲلۍ)  پتہٕ  دِیُت  تٔمۍ (تِمن  تُہٕندِ  ذریعہ) ہدایت۔"
  },
  {
    "verse_id": 8,
    "translation": "تہٕ  تٔمۍ  لٔبِنَو  تۆہۍ (حق  کہ  دیدارٕکۍ) حاجت  مند  پتہٕ  کٔرۍنَو  تٔمۍ (پننہِ  دیدارسٍتۍ  نوٲزِتھ  ہمیشہ  خٲطرٕ  پۯتھ  ضرورت  نِشہِ) بے  نیاز۔یا۔ تہٕ  تٔمۍ  لٔبِنَو  تۆہۍ (سخی  تہٕ  کریم) پتہٕ  کٔرۍ  تٔمۍ (تُہٕندِ  ذریعہ)  محتاج  غنی۔3  ﴿1،  2،  3،  یمن  ترٛیشوٕنۍ  ترجمن  منٛز  چُھ  یَتِیمَاً  لفظس  فَاٰویٰ  ہُک،  ضَاٰ  لاً  لفظس  فَھَدیٰ  ہُک  تہٕ عَا  ئِلاً  لفظس  فَاَغنیٰ  ہُک  مفعولِ  مقدم  قرار  دنہ  آمُت﴾۔  ﴿وُچھو  التفسیر  کبیر،  تفسیرالقرطبی،  البحرالمحیط،  روح  البیان،  الشفإ،  تہٕ  شرحِ  خفاجی﴾"
  },
  {
    "verse_id": 9,
    "translation": "لہٰذا  مَہ  کٔرِو  تۆہۍ  تہِ  کٲنسہِ  یتیمس  پیٚٹھ  سختی۔"
  },
  {
    "verse_id": 10,
    "translation": "تہٕ (پننہِ  دروازٕہ  کِس) کٲنسہِ  منگوٕنِس  مَہ  کٔرِو  گرٕز۔"
  },
  {
    "verse_id": 11,
    "translation": "تہٕ  پننِس  ربّ  سٕنزن  نعمتن  ہُنٛد  کٔرِو  (سیٚٹھاہ)  تذکرٕہ۔"
  }
]