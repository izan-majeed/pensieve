[
  {
    "verse_id": 1,
    "translation": "رٲژ  ہُنٛد  قسم  ییٚلہِ  سۅ  وُرُن  کرِ (تہٕ  پۯتھ  چیزس  تھاوِ  پننِس  انہِ  گٔٹِس  منٛز  ژوٗر) "
  },
  {
    "verse_id": 2,
    "translation": "بیٚیہِ  دۅہُک  قسم  ییٚلہِ  سُہ  پۯزلہِ۔"
  },
  {
    "verse_id": 3,
    "translation": "بیٚیہِ  تس  ذات  سُنٛد (قسم) ییٚمۍ (پۯتھ  چیزس  منٛز)  نرتہٕ  مادٕہ  پٲدٕ  کۆر۔"
  },
  {
    "verse_id": 4,
    "translation": "بے  شک  چھے٘  تُہٕنز  کوشش  مختلف (تہٕ  بیۆن)۔"
  },
  {
    "verse_id": 5,
    "translation": "وۅنۍییٚمۍ (پَنُن  مال  اللہ  تعالیٰ  سٕنزِ  وَتہِ  منٛز) دِیُت  بیٚیہِ  ورتٲوٕن  پرہیزگٲری۔"
  },
  {
    "verse_id": 6,
    "translation": "یٚیہِ  کۆر  تٔمۍ (خرچاونہٕ  کہ  تہٕ  پرہیزگٲری  ہٕندِ  ذریعہ)  رٕژرُک (یعنی  دینِ  حقُک  تہٕ  ٲخرتُک) تصدیق۔"
  },
  {
    "verse_id": 7,
    "translation": "تیٚلہِ  کرو  أسۍ  عنقریب  تس  آسٲنی (یعنی  رضائے  الٰہی)  خٲطرٕ  سہولیت  فراہم۔"
  },
  {
    "verse_id": 8,
    "translation": "تہٕ  ییٚمۍ  بخل  کۆر  تہٕ (حق  چہ  وَتہِ  منٛز  مال  خرچ  کرنہٕ  نِشہِ)  روُدبے  پرواہ۔"
  },
  {
    "verse_id": 9,
    "translation": "تہٕ (یِتھہٕ  پٲٹھۍ) کۆر  تٔمۍ  رٕژرس (یعنی  دینِ  حقس  تہٕ  ٲخرتس) انکار۔"
  },
  {
    "verse_id": 10,
    "translation": "تیٚلہِ  کرو  أسۍ  عنقریب  تس  سختی (یعنی  عذابس  کُن  پکنہٕ)  خٲطرٕ  سہولیت  فراہم(تاکہ  سُہ  بنہِ  تیزی  سان  عذابُک  حقدار)۔"
  },
  {
    "verse_id": 11,
    "translation": "تہٕ  تٔمۍ  سُنٛد  مال  لگہِ  نہٕ  تس  کُنہِ  بکار  ییٚلہِ  سُہ  ہلاکتس  (یعنی  ہلاکت  کِس  چاہس) منٛز  پیٚیہِ۔"
  },
  {
    "verse_id": 12,
    "translation": "بے  شک  چھے٘ (حقٕچ) وَتھ  ہاوٕنۍ  سانہِ  ذمہٕ۔"
  },
  {
    "verse_id": 13,
    "translation": "تہٕ  بے  شک  چِھ  أسی  ٲخرتٕکۍ  تہٕ  دنیاہٕکۍ  مٲلک۔"
  },
  {
    "verse_id": 14,
    "translation": "لہٰذا  چِھومے٘  تۆہۍ (جہنم  کہ)  نارٕ  نِشہِ  کھوژنٲوِمٕتۍ  یَتھ  لمبکھ  چِھ  وۅتھان۔"
  },
  {
    "verse_id": 15,
    "translation": "یَتھ  منٛز  انتہٲیی  بدبختس  وَرٲے  کٕہٕنۍ  دٲخل  گژِھہ  نہٕ۔"
  },
  {
    "verse_id": 16,
    "translation": "ییٚمۍ (دینِ  حقس) انکار  کۆر  بیٚیہِ  پھِرُن (رسول  سٕندِ  اطاعت  نِشہِ) بُتھ۔"
  },
  {
    "verse_id": 17,
    "translation": "تہٕ  تَمہِ (نارٕ)  نِشہِ  یِیہِ  سُہ  بۆڈ  پرہیزگار  شخص  بچاونہٕ۔"
  },
  {
    "verse_id": 18,
    "translation": "یُس  پنُن  مال (اللہ  تعالیٰ  سٕنزِ  وَتہِ  منٛز) دِوان  چُھ  زِ  (پننہِ  جانچ  تہٕ  مالٕچ) پاکیزگی  کرِ  حٲصل۔"
  },
  {
    "verse_id": 19,
    "translation": "تہٕ  کٲنسہِ  ہُنٛد  چُھنہٕ  تس  پیٚٹھ  کانٛہہ  احسان  زِ  ییٚمِیُک  بدلہٕ  آسہِ  دِنہٕ  یِوان۔"
  },
  {
    "verse_id": 20,
    "translation": "بلکہ (سُہ) چُھ  صرف  پننِس  عظیم  ربّ  سٕنزِ  رضا  حٲصل  کرنہ  خٲطرٕ (مال  خرچ  کران)۔"
  },
  {
    "verse_id": 21,
    "translation": "تہٕ  عنقریب  گژِھہ  سُہ (اللہ  تعالیٰ  سٕندِ  انعام  نِشہِ  تہٕ  اللہ  تعالیٰ  تٔمۍ  سٕنزِ  وفادٲری  نِشہِ) رٲضۍ۔"
  }
]