[
  {
    "verse_id": 1,
    "translation": "(اے  عظمت  والہِ  ٹاٹھہِ!)  ییٚلہِ  منافق  تۅہیہِ  نِشہِ  یِوان  چِھ  تیٚلہِ  چِھ  ونان  أسۍ  چِھ  گوٲہی  دِوان  زِ  تۆہۍ  چِھو  پٔزۍپٲٹھۍ  اللہ  تعالیٰ  سٕندۍ  رسول،  تہٕ  اللہ  تعالیٰ  چُھ  زانان  زِ  پٔزۍپٲٹھۍ  چِھو  تۆہۍ  تٔمۍ  سٕندۍ  رسول،  تہٕ  اللہ  تعالیٰ  چُھ  گوٲہی  دِوان  زِیقینا  چِھ  منافق  لُکھ  اَپزِیٲرۍ۔"
  },
  {
    "verse_id": 2,
    "translation": "تِمَو  چِھ  پنٕنۍ  قسم  تھٲوِمٕتۍ  سِپر  بنٲوِتھ  پتہٕ  چِھ  یِم  (لُکن)  اللہ  تعالیٰ  سٕنزِ  وَتہِ  نِشہِ  پتھ  رٹان،  بے  شک  چھے٘  سۅ  سیٚٹھاہ  بُرٕ  (کٲم)  یۅسہٕ  یِم  لُکھ  کران  چِھ۔"
  },
  {
    "verse_id": 3,
    "translation": "یہِ  چُھ  اَمہِ  وجہ  کِنۍ  زِ  تِمَو  اۆن  (زیٚوِ  سٍتۍ)  ایمان  پتہٕ  روٗدۍ  (دِلہٕ  کِنۍ)  کٲفر  پتہٕ  آیہِ  تِہِندیٚن  دِلن  پیٚٹھ  مۅہر  لگاونہٕ  لہٰذا  چِھنہٕ  تِم  کِہِنۍ  سمجھان۔"
  },
  {
    "verse_id": 4,
    "translation": "(اے  بنداہ!)  ییٚلہِ  ژٕ  تِم  وُچھہکھ  تیٚلہِ  باسنے  ژے٘  تِہِندۍ  جسم  (تہٕ  خولہٕ  خط  سیٚٹھاہ)  رٕتۍ،  تہٕ  اگر  تِم  کتھہٕ  کرن  تیٚلہِ  بوزکھ  ژٕ  تِہٕنز  کتھ  غورٕ  سان  (یعنی  ژے٘  باسنے  تم  عقلہ  وٲلۍ،  مگر  حقیقت  چھے٘  یہِ  زِ)  تِم  لُکھ  چِھ  زنتہٕ  دیوارس  سٍتۍ  سیدٕ  تھاونہٕ  آمژٕ  زِنۍ  ہَرِ  تِم  چِھ  پۯتھ  (کانٛہہ) تٔھز  آواز  پانس  پیٚٹھ  (بلاے  تہٕ  آفت)  سمجھان،  تِمَے  (منافق)  چِھ  (تُہٕندۍ)  دشمن  لہٰذا  روٗزِو  تِمن  نِشہِ  بٔچِتھ،  اللہ  تعالیٰ  کٔرِن  تِمن  نابود  تِم  کورکُن  چِھ  ڈٔلِتھ  پکان۔"
  },
  {
    "verse_id": 5,
    "translation": "تہٕ  ییٚلہِ  تِمن  وَننہٕ  چُھ  یِوان  زِ  ؤلِو  رسول  اللہ  (صلی  اللہ  علیہ  وسلم)  منگن  تُہٕندِ  خٲطرٕ  مغفرت  تیٚلہِ  چِھ  یِم  (منافق  گستٲخی  سان)  پنٕنۍ  کلہٕ  ہیٚٹھ  دِتھ  پھِران  تہٕ  تۆہۍ  چھووکھ  تِم  وُچھان  زِ  تِم  چِھ  تکبر  کٔرِتھ  (تُہٕندِس  خدمتس  منٛز  یِنہٕ  نِشہِ)  ہِراسہٕ  کران۔﴿ یہِ  آیت  گٔیہِ  عبداللہ  بن  اُبّی  ﴿منافقن  ہٕندس  سرغنہ﴾  سٕندس  بارس  منٛزنٲزل،  ییٚلہ  تس  حضور  نبی  اکرم  صلی  اللہ  علیہِ  وسلمن  ہٕندس  خدمتِ  اقدسس  منٛز  معٲفی  منگنہ  خٲطرٕ  حٲضر  سپدنپ  مۅکھہ  وننہٕ  آو،  تمۍ  دِژ  کلس  ہیٚٹھ  تہٕ  لوٚگ  وننہِ،  مےٚ  چُھنہ  گژھُں،  مےٚ  چُھ  ایمان  تہِ  اوٚنمُت،  تِہندس  وننس  پیٚٹھ  چُھم  زکوٰت  تہِ  دُیت  مُت۔  وۅنۍ  کیٚاہ  چُھ  پتھ  کُن  روٗدمُت  صرف  یتُے  زِ  ﴿وۅنۍ﴾  چُھم  محمد  صلی  اللہ  علیہِ  وسلمس  سجدٕ  تہِ  کرُن؟  ﴿الطبری،  الکشاف،  نسفی،  بغوی،  خازن﴾"
  },
  {
    "verse_id": 6,
    "translation": "یِمن  (رسول  سٕندیٚن  بدبخت  گُستاخن)  ہٕندِس  حقس  منٛز  چھے٘  ہِشی  کتھازِ  تۆہۍ  مٔنگۍتَو  تِہِندِس  حقس  منٛزمغفرت  یا  مَتہٕ  مٔنگۍ  تَوٗاللہ  تعالیٰ  کرِ  نہٕ  ہرگز  یِمن  مغفرت  (تِکیازِیِم  چِھ  تۅہیہِ  پیٚٹھ  پامہٕ  وۆتُر  کرن  وٲلۍ  تہٕ  تۅہیہِ  نِشہِ  بے  رخی  تہٕ  تکبر  کرن  وٲلۍ  لُکھ)۔  بے  شک  چُھنہٕ  اللہ  تعالیٰ  نافرمان  لُکن  ہدایت  دِوان۔"
  },
  {
    "verse_id": 7,
    "translation": "(اے  عظمت  والہِ  ٹاٹھہِ!)  یِمَے  چِھ  تِم  لُکھ  یِم  (تۅہیہِ  سٍتۍ  بُغض  تہٕ  ذٲتِیات  کِس  بنیادس  پیٚٹھ)  یہِ  (تہِ)  چِھ  ونان  زِ  یِم  (درویش  تہٕ  فقیر)  رسول  اللہ  (صلی  اللہ  علیہ  وسلم)  سٕندِس  خدمتس  منٛز  روزان  چِھ  تِمن  پیٚٹھ  مَہ  خرچٲوِو  (یعنی  تِمن  مَہ  کٔرِو  مٲلی  اِمداد)  یۆت  تام  زن  تِم  (سٲری  تِمن  ترٲوِتھ)  ژَلن  (اورٕ  یور  گژھن)،  حالانکہ  آسمانن  ہٕندۍ  تہٕ  زمینٕکۍ  سٲری  خزانہٕ  چِھ  اللہ  تعالیٰ  سٕندی  البتہ  منافق  چِھنہٕ  سمجھان۔"
  },
  {
    "verse_id": 8,
    "translation": "تِم  چِھ  ونان،  اگر  (وۅنۍ)  أسۍمدینہٕ  گٔے  واپس  (أسۍ)  عزتہٕ  وٲلۍ  لُکھ  کڑوکھ  تیٚلہِ  ذلیل  لُکھ  (یعنی  مسلمان)  تَتہِ  نیٚبر،  حالانکہ  عزت  چُھ  صرف  اللہ  تعالیٰ  سٕندِ  خٲطرٕتہٕ  تٔمۍ  سٕندِس  رسول  (صلی  اللہ  علیہ  وسلم)  سٕندِ  خٲطرٕ  بیٚیہِ  مومنن  خٲطرٕ  مگر  منافق  چِھنہٕ  (اَتھ  حقیقتس)  زانان  کینہہ۔"
  },
  {
    "verse_id": 9,
    "translation": "اے  ایمان  والیو!  یِنہٕ  تُہٕندۍ  مال  تہٕ  تُہٕندۍ  اولاد  (زانٛہہ)  تۅہیہِ  اللہ  تعالیٰ  سٕندِ  یادٕ  نِشی  غٲفل  کرنَوٗ  تہٕ  یُس  شخص  یہِ  کرِتیٚلہِ  چِھ  تِمَے  لُکھ  خسارٕہ  تُلن  وٲلۍ۔"
  },
  {
    "verse_id": 10,
    "translation": "تہٕ  تۆہۍ  کٔرِو  تَمہِ  (مالہٕ)  منٛزٕ  یُس  اَسہِ  تۅہیہِ  عطا  چُھو  کۆرمُت  (اللہ  تعالیٰ  سٕنزِ  وَتہِ  منٛز)  خرچ  اَمہِ  برونٛہہ  زِ  تۅہیہِ  منٛزٕ  یِیہِ  کٲنسہِ  موت  پتہٕ  لاگہِ  سُہ  وَنُن،  اے  میانہِ  ربّہ!  ژے٘  کیازِ  دِژٕتھ  نہٕ  مے٘  بیٚیہِ  رَژھ  کھنڈمہلت  زِ  بہٕ  کرٕہا  صدقہٕ  تہٕ  خٲرات  بیٚیہِ  بنہٕ  ہا  نیکو  کارو  منٛزٕ۔"
  },
  {
    "verse_id": 11,
    "translation": "تہٕ  اللہ  تعالیٰ  چُھنہٕ  ہرگز  کٲنسہِ  شخصس  مہلت  دِوان  ییٚلہِ  تٔمۍ  سٕندِ  موتُک  وقت  چُھ  واتان،  تہٕ  اللہ  تعالیٰ  چُھ  تِمَو  کامیٚو  نِشہِ  وارٕ  پٲٹھۍ  باخبر  یِمہٕ  تۆہۍ  کران  چِھو۔"
  }
]