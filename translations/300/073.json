[
  {
    "verse_id": 1,
    "translation": "اے  وُرُن  رٔٹِتھ  شۅنگن  والہِ!"
  },
  {
    "verse_id": 2,
    "translation": "رٲژ  منٛز  روٗزِو  نماز  منٛز  کھڑا  مگر  کم۔"
  },
  {
    "verse_id": 3,
    "translation": "نصف  رٲژ  یا  کٔرِو  اَمہِ  کھۅتہٕ  کینہہ  کم۔"
  },
  {
    "verse_id": 4,
    "translation": "یا  ہُر رٲوِو  اَمہِ  کھۅتہٕ  کینہہ  زیادٕہ،  تہٕ  قرآن  پٔرِو  خوٗب  ٹھٔہرۍ  ٹھٔہرۍ۔"
  },
  {
    "verse_id": 5,
    "translation": "أسۍ  چِھ  تۅہیِہ  پیٚٹھ  اکھ  گوٚب  کلام  نٲزِل  کرن  وٲلۍ۔"
  },
  {
    "verse_id": 6,
    "translation": "درحقیقت  چُھ  رٲژ  ہُنٛد  وۅتُھن  نفس  کاپہِ  رٹنہٕ  خٲطرٕ  سیٚٹھاہ  کار  گر،  تہٕ  قرآنِ  مجید  ٹھیک  پرنہٕ  خٲطرٕ  چُھ  زیادٕہ  مناسب۔"
  },
  {
    "verse_id": 7,
    "translation": "دۅہ  کیٚن  وقتن  منٛز  چِھ  تُہندِ  خٲطرٕ  واریاہ  مصروفیات۔"
  },
  {
    "verse_id": 8,
    "translation": "پننِس  ربّ  سٕندِ  ناوٕچ  ٲسِو  ذکر  کران،  تہٕ  سارِنٕے  نِشہِ  ژھیٚنِتھ  سپدِو  تٔمۍ  سٕندی۔"
  },
  {
    "verse_id": 9,
    "translation": "سُہ  چُھ  مَشرقُک  تہٕ  مغربُک  مٲلِک،  تس  ورٲے  چُھنہٕ  کانٛہہ  خُداے،  لہٰذا  بنٲوِویوٗن  سُے  پنُن  وکیل۔  ﴿وکیل  چِھ  تس  شخصس  ونان  یَس  پیٚٹھ  اعتماد  کٔرِتھ  کانٛہہ  شخص  پنُن  معاملہٕ  تَس  حوالہِ  کرِ۔  أسۍ  چِھ  کٲشِر  زبٲنۍ  منٛز  تہِ  وکیل  لفظ  تس  شخصس  خٲطرٕ  ورتاوان  یَس  پنُن  مقدمہٕ  حوالہٕ  کٔرِتھ  اکھ  انسان  مطمئن  چُھ  گژھان  زِ  تٔمۍ  سٕنٛدِ  طرفہٕ  لڑِ  جان  پٲٹھۍ  سُہ  مقدمہٕ،  تہٕ  تس  روزِ  نہٕ  پنُن  مقدمہٕ  پانہٕ  لڑنُک  کانٛہہ  حاجت۔﴾"
  },
  {
    "verse_id": 10,
    "translation": "تہٕ  یمہٕ  کَتھہٕ  لُکھ  بناوان  چِھ  تِمن  پیٚٹھ  کٔرِو  صبر،  تہٕ  شرافت  سان  گٔژِھو  تِمن  نِشہِ  الگ۔  ﴿الگ  گژھنُک  مطلب  چُھنہٕ  یِہ  زِ  تِمن  سٍتۍ  ژٔٹِو  تعلق  تہٕ  کٔرِو  پنُن  تبلیغ  بند،  بلکہِ  چُھ  اَمیُک  مطلب  یِہ  زِ  تِمن  مَہ  لٔگِو  بُتھہِ،  تِہنٛزٕ  بیہوٗد  گِیِہ  کٔرِو  بالکل  نظر  انداز،  تہٕ  تِہنزِ  کُنہِ  بدتمیزی  ہُند  جواب  مَہ  دِیِو۔  پتہٕ  گژِھ  نہٕ  یِہ  طریقہٕ  کُنہِ  غمہٕ  تہٕ  شرارتٕ  سان  تہِ  آسُن  بلکہ  گِژھ  امہِ  قسمُک  طریقہٕ  آسُن  زِ  یِتھہٕ  پٲٹھۍ  اکھ  شریف  انسان  کٲنٛسہِ  بازٲرۍ  انسان  سٕنز  لیٚکھ  بوٗزِتھ  چُھ  کنہٕ  ڈول  دِوان،  تہٕ  دِلس  پیٚٹھ  چُھنہٕ  رژھ  تہِ  امِیُک  اثر  رَٹان۔﴾"
  },
  {
    "verse_id": 11,
    "translation": "یِمن  انکار  کرن  والیٚن  خۅشحال  لُکن  سٍتۍ  نِپٹاونٕچ  کٲم  ترٲوِو  توٚہۍ  مےٚ  پیٚٹھ،  تہٕ  یِمن  دِیِو  کینٛژھس  کالس  أتھۍ  حالتس  منٛز  روزنہٕ۔"
  },
  {
    "verse_id": 12,
    "translation": "اسہِ  نِشہِ  چھےٚ  ﴿یِہنٛدِ  خٲطرٕ﴾  گوٚبہِ  ہانکلہٕ  تہٕ  نارٕ  اَلاوٕ۔"
  },
  {
    "verse_id": 13,
    "translation": "تہٕ  ۂٹِس  پیٚٹھ  پھسن  وول  کھیٚن  تہٕ  دگ  تُلہٕ وُن  عذاب۔"
  },
  {
    "verse_id": 14,
    "translation": "یِہ  سپدِ  تمہِ  دۅہ  ییٚلہِ  زمین  تہٕ  پہاڑ  لرزِتھ  وۅتھن  تہٕ  پہاڑن  ہُند  حال  بنہِ  تِیُتھ  زنتہٕ  سیٚکہِ  ڈھیر  چِھ  یِم  چھٔکراونہٕ  چِھ  یِوان۔"
  },
  {
    "verse_id": 15,
    "translation": "تۅہیِہ  لُکن  نِشہِ  چُھ  اسہِ  تِتھے  پٲٹھۍ  اکھ  رسول  تۅہیِہ  یٚپٹھ  گواہ  بنٲوِتھ  سوٗزمُت  ﴿وۅنۍ  چُھ  مکہ کیٚن  تِمن  کٲفرن  خطاب  کرنہٕ  یِوان  یِم  رسول  اللہ  صلی  اللہ  علیہ و سلمن  انکار  ٲسۍ  کران  تہٕ  تِہنٛدِس  مخالفتس  منٛز  ٲسۍ  سرگرم﴾  یِتھہٕ  پٲٹھۍ  اسہِ  فرعونس  کُن  اکھ  رسول  اوس  سوٗزمُت۔"
  },
  {
    "verse_id": 16,
    "translation": "﴿پتہٕ  وُچِھو﴾  ییٚلہِ  فرعونن  تس  رسول  سٕنٛز  کتھ  مٲنۍ  نہٕ  پتہٕ  روٚٹ  سُہ  اسہِ  سیٚٹھاہ  سختی  سان۔"
  },
  {
    "verse_id": 17,
    "translation": "اگر  توٚہۍ  ماننہٕ  نِشہِ  انکار  کٔرِو  تیٚلہِ  کِتھہٕ  پٲٹھۍ  بٔچِو  تمہِ  دۅہ  یُس  دۅہ  شُریٚن  بناوِ  بُڈٕ؟"
  },
  {
    "verse_id": 18,
    "translation": "تہٕ  ییٚمہِ چِہ  سختی  سٍتۍ  آسمان  آسہِ  پھٔٹِتھ  گژھان،  اللہ  تعالیٰ  سُند  وعدٕہ  روزِ  پوٗرٕ  سپدِتھ۔"
  },
  {
    "verse_id": 19,
    "translation": "یِہ  چھےٚ  اکھ  نصیحت،  وونۍ  ییٚمۍ  سُند  دل  ییٚژِھہ  سُہ  کٔرِن  پننِس  ربّس  کُن  گژھنٕچ  وَتھ  اختیار۔"
  },
  {
    "verse_id": 20,
    "translation": "اے  نبیؐ،  تُہُنٛد  ربّ  چُھ  زانان  زِ  توٚہۍ  چِھو  کُنہِ  وِزِ  زٕہ  تِہٲیی  رٲژ  قریب  تہٕ  کُنہِ  وِزِ  نصف  رٲژ  تہٕ  کُنہِ  وِز  اکھ  تہٲیی  رٲژ  عبادتس  منٛز  کھڑا  روزان  تہٕ  تُہنٛدیو  سٲتھیو  منٛزٕ  تہِ  چُھ  اکھ  دوٚر  یِہ  عمل  کران۔  ﴿یِہ  رکوع  چُھ  گۅڈنِکہِ  رکوع  پتہٕ  داہ  ؤری  گٔژِتھ  مدینس  منٛز  نٲزِل  سپُدمُت﴾  اللہ  تعالیٰ ہٕے  چُھ  رٲژ  ہٕندیٚن  تہٕ  دۅہ  کیٚن  وقتن  ہُند  حساب  تھاوان،  تس  چھےٚ  پے  زِ  توٚہۍ  ہیٚکِو  نہٕ  وقتن  ہُند  ٹھیک  شُمار  کٔرِتھ۔  لہٰذا  کٔر  تٔمۍ  تۅہیِہ  پیٚٹھ  مہربٲنی،  وۅنۍ  یوٗتاہ  قرآن  توٚہۍ  آسٲنی  سان  پٔرِتھ  ہیٚکِو  پٔرِو۔  ﴿چونکہ  نمازِ  منٛز  چُھ  طوٗل  زیادٕہ  پہن  قرآن کہ  طویل  قرات  سٍتی  سپدان،  امہِ  موجوب  آو  فرماونہٕ  زِ  تہجد  نمازِ  منٛز  یوٗتاہ  قرآن  سہولیت  سان  پٔرِتھ  ہیٚکِو  پٔرِو۔  اَمہِ  سٍتۍ  گژِھ  نماز  ہٕندِس  طوالتس  منٛز  پٲنۍ  پانے  کمی۔﴾  تس  چھےٚ  خبر  زِ  تۅہیِہ  منٛزٕ  آسن  کینہہ  مریض،  بیٚیہِ  کینہہ  لُکھ  چِھ  اللہ  تعالیٰ  سٕندِس  فضلہٕ  کِس  تلاشس  منٛز  سفر  کران،  تہٕ  بیٚیہِ  چِھ  کینہہ  لُکھ  اللہ  تعالیٰ  سٕنٛزِ  وَتہِ  منٛز  جنگ  کران۔  لہٰذا،  یوٗتاہ  قرآن  آسٲنی  سان  پرنہٕ  ہیٚکہِ  یِتھ  پٔرِو۔  نماز  کٔرِو  قٲیِم  تہٕ  زکوٰۃ  دِیِو۔  ﴿مُفسرن  ہُنٛد  چُھ  اتھ  پیٚٹھ  اتفاق  زِ  امہِ  نِشہِ  چُھ  مُراد  پانژھ  وقت  نماز  تہٕ  فرض  زکوٰۃ  ادا  کرٕنۍ﴾  تہٕ  خُدایس  روٗزِو  رُت  قرض  دِوان۔  یِکینٛژھا  رٕژر  توٚہۍ  پننہِ  خٲطرٕ  برونٛہہ  کُن  سوٗزِو  اللہ  تعالیٰ  سٕندِس  دربارس  منٛز  وُچِھو  سُہ  موجود۔  سُے  چُھ  زیادٕہ  بہتر  تہٕ  اَمیُک  اجر  چُھ  واریاہ  بوٚڈ۔  خدایس  روٗزِو  مغفرت  منگان،  بے شک  چُھ  اللہ  تعالیٰ  سیٚٹھاہ  مغفرت  کرن  وول  تہٕ  رحم  کرن  وول۔"
  }
]