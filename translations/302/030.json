[
  {
    "verse_id": 1,
    "translation": "الف  لام  میم  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان) "
  },
  {
    "verse_id": 2,
    "translation": "اہلِ  روٗم  سپٕدۍ  (فارسس  نِشہِ)  مغلوب۔"
  },
  {
    "verse_id": 3,
    "translation": "نزدیک  کِس  ملکس  منٛز،  تہٕ  تِم  گژھن  پننہِ  مغلوب  سپدنہٕ  پتہٕ  عنقریب  غٲلب۔"
  },
  {
    "verse_id": 4,
    "translation": "کینٛژھنٕے  ؤرۍین  منٛز  (یعنی  داہ  ؤری  کھۅتہٕ  کم  وقتس  منٛز)،  حکم  چُھ  اللہ  تعالیٰ  سُندُے  گۅڈٕ  (فارس  کِس  غلبس  منٛز)  تہِ  تہٕ  پتہٕ  (روم  کِس  غلبس  منٛز)  تہِ،  تہٕ  تمہِ  وقتہٕ  گژھن  اہلِ  ایمان  خۅش۔"
  },
  {
    "verse_id": 5,
    "translation": "اللہ  تعالیٰ  سٕندِ  مدد  سٍتۍ،  سُہ  یس  یژھان  چُھ  مددچُھس  کران،  تہٕ  سُہ  چُھ  غٲلب  چُھ  مہربان۔"
  },
  {
    "verse_id": 6,
    "translation": "(یۅہے) چُھ  اللہ  تعالیٰ  سُنٛد  وعدٕہ،  اللہ  تعالیٰ  چُھنہٕ  پننِس  وعدس  خلاف  کران،  البتہ  اکثر  لُکھ  چِھنہٕ  زانان۔"
  },
  {
    "verse_id": 7,
    "translation": "تِم  چِھ  (بس)  دنیاہٕچ  ظٲہری  زندگی  (یٲژ)  زانان  تہٕ  تِم  لُکھ  چِھ  ٲخرت  (چہ  اصلی  زندگی)  نِشہِ  غٲفل  تہٕ  بے  خبر۔"
  },
  {
    "verse_id": 8,
    "translation": "کیا  تِمَو  کۆرنا  پننہِ  مَنہٕ  مٔنزۍ  زانٛہہ  غورزِ  اللہ  تعالیٰ  ہن  چُھنہٕ  آسمان  تہٕ  زمین  تہٕ  یِکینٛژھاہ  یِمن  منٛزباگ  چُھ  پٲدٕ  کۆرمُت  مگر  (نظام)  حق  بیٚیہِ  مقرروقتہٕ  (کہ  معیادٕ)  سان،  تہٕ  بے  شک  چِھ  واریاہ  لُکھ  پننِس  ربّ  سٕندِس  ملاقاتس  انکار  کران۔"
  },
  {
    "verse_id": 9,
    "translation": "کیا  یِمَو  لُکوکۆرنا  زمینس  منٛز  سٲر  تہٕ  سیاحت  یُتھ  زن  تِم  وُچھہن  زِ  تِمن  لُکن  ہُنٛد  کیا  انجام  سپُد  یِم  یِمن  برونٛہہ  ٲسۍ،  تِم  لُکھ  ٲسۍ  یہِندِ  کھوتہٕ  زیادٕہ  طاقت  ور،  تہٕ  تِمَو  اوس  زمینس  منٛززراعت  وۅپدوومُت  تہٕ  سۅ  ٲسٕکھ  آباد  کٔرمٕژ،  تَمہِ  کھوتہٕ  سیٚٹھاہ  ژۆر  یوٗتاہ  یِمَو  چُھ  زمین  آبادکۆرمُت،  پتہٕ  ٲسۍ  تِمن  نِشہِ  تِہِندۍ  پیغمبر  ٹاکارٕہ  نشٲنِیہِ  ہیٚتھ  آمٕتۍ،  لہٰذا  اوس  نہٕ  اللہ  تعالیٰ  تِیُتھ  زِ  تِمن  پیٚٹھ  کرِہے  ظلم،  البتہ  تِم  ٲسۍ  پانہٕ  پننیٚن  نفسن  پیٚٹھ  ظلم  کران۔"
  },
  {
    "verse_id": 10,
    "translation": "پتہٕ  سپُد  تِمن  لُکن  ہُنٛد  انجام  سیٚٹھاہ  بُرٕ  یِمَو  بُرٲیی  کٔر  اَمہِ  موجوب  زِ  تِم  ٲسۍاللہ  تعالیٰ  سٕندیٚن  آیاتن  انکار  کران  تہٕ  تِمن  مذاق  بناوان۔"
  },
  {
    "verse_id": 11,
    "translation": "اللہ  تعالیٰ  چُھ  مخلوق  گۅڈنِچہِ  لٹہِ  پٲدٕ  کران  پتہٕ  کرِ  (سُے)  تتھ  نوِ  سرٕ  پٲدٕ،  پتہٕ  یِیِو  تۆہۍ  تٔسۍ  کُن  واپس  پھِرنہٕ۔"
  },
  {
    "verse_id": 12,
    "translation": "تہٕ  ییٚمہِ  دۅہ  قیامت  گژِھہ  قٲیِم  پتہٕ  گژھن  تِم  لُکھ  ناامید  یِم  مجرم  آسن۔"
  },
  {
    "verse_id": 13,
    "translation": "تہٕ  تِہِندیٚو  (خۅدساختہٕ)  شریکو  منٛزٕ  آسن  نہٕ  تِہِندِ  خٲطرٕ  سفٲرش  کرن  وٲلۍ  تہٕ  تِم  بنن  (ٲخرکار)  پننیٚن  شریکن  (نٕے)  انکارکرن  وٲلۍ۔"
  },
  {
    "verse_id": 14,
    "translation": "تہٕ  ییٚمہِ  دۅہ  قیامت  سپدِ  برپا  تَمہِ  دۅہ  گژھن  لُکھ  (پانیو  پانیو  کران)  بیۆن  بیۆن۔"
  },
  {
    "verse_id": 15,
    "translation": "وۅنۍ  یِمَو  لُکو  ایمان  اۆن  بیٚیہِ  روٗدۍ  نیک  عملہٕ  کران،  تِم  یِن  جنت  کیٚن  باغن  منٛز  خۅشحال  تہٕ  شادمان  کرنہٕ۔"
  },
  {
    "verse_id": 16,
    "translation": "تہٕ  یِمَو  لُکو  کفرکۆر  بیٚیہِ  کۆرُکھ  سانیٚن  آیاتن  تہٕ  ٲخرت  چہ  پیشی  ہُنٛد  انکار  تیٚلہِ  یِن  یِمے  لُکھ  عذابس  منٛز  حٲضر  کرنہٕ۔"
  },
  {
    "verse_id": 17,
    "translation": "لہٰذا  ٲسِو  تۆہۍاللہ  تعالیٰ  سٕنزتسبیح  کران  ییٚلہِ  تۆہۍ  شام  کٔرِو  (یعنی  شامس  تہٕ  خۅفتنس)  تہٕ  ییٚلہِ  تۆہۍ  صبح  کٔرِو  (یعنی  فجرکہ  وقتہٕ)۔"
  },
  {
    "verse_id": 18,
    "translation": "تہٕ  تمام  تعریف  چِھ  آسمانن  تہٕ  زمینس  منٛز  تٔمۍ  سٕندی  خٲطرٕ  تہٕ  (تۆہۍ  ٲسِو  تسبیح  کران)  تریٚمہِ  پہرٕ  تہِ  (یعنی  دِگرٕ  کہ  وقتہٕ)  تہٕ  ییٚلہِ  تۆہۍ  دوپہر  کٔرِو  (یعنی  پیٚشِن  وقتہٕ)۔"
  },
  {
    "verse_id": 19,
    "translation": "سُے  چھ  مۅردس  نشہِ  زندس  کڑان  تہٕ  زندس  نشہِ  چُھ  مۅردس  کڑان  تہٕ  زمینس  چُھ  تَمہِ  کہ  مۅردٕ  سپدنہٕ  پتہٕ  زندٕہ  تہٕ  شاداب  کران،  تہٕ  تۆہۍ  (تہِ)  یِیِو  یِتھے  پٲٹھۍ  (قبرو  منٛزٕ)  کڑنہٕ۔"
  },
  {
    "verse_id": 20,
    "translation": "تہٕ  یہِ  چُھ  تٔمۍ  سٕنزو  نشٲنیو  منٛزٕ  زِتٔمۍ  کٔرۍنَو  تۆہۍ  میٚژِ  نِشہِ  پٲدٕ  پتہٕ  چِھو  وۅنۍ  تۆہۍ  انسان  یِم  (زمینس  منٛز)  پٔھہلِتھ  چِھو۔"
  },
  {
    "verse_id": 21,
    "translation": "تہٕ  یہِ (تہِ) چُھ  تٔمۍ  سٕنزو  نشٲنیو  منٛزٕ  زِ  تٔمۍ  کٔرۍ  تُہٕندِ  خٲطرٕ  تُہٕندی  جنسہٕ  منٛزٕ  جورٕ  پٲدٕ  تاکہ  تۆہۍ  کٔرِو  تِمن  نِشہِ  سکون  حٲصل  تہٕ  تٔمۍ  کۆر  تۅہیہِ  درمیان  محبت  تہٕ  رحمت  پٲدٕ،  بے  شک  چھے٘  اَتھ  (تخلیق  کِس  نظامس)  منٛز  تِمن  لُکن  خٲطرٕ  نشٲنِیہِ  یِم  غوروفکر  چِھ  کران۔"
  },
  {
    "verse_id": 22,
    "translation": "تہٕ  تٔمۍ  سٕنزو  نِشٲنیو  منٛزٕ  چُھ  آسمانن  ہُنٛد  تہٕ  زمینُک  پادٕ  کرُن  (تہِ)  بیٚیہِ  چُھ  تُہٕنزن  زبانن  تہٕ  تُہٕندیٚن  رنگن  ہُنٛد  مختلف  آسُن  (تہِ)،  بے  شک  چھے٘  اَتھ  منٛز  علم  تھاون  والیٚن  (تہٕ  تحقیق  کرن  والیٚن)  خٲطرٕ  نشٲنِیہِ۔"
  },
  {
    "verse_id": 23,
    "translation": "تہٕ  تٔمۍ  سٕنزو  نِشٲنیو  منٛزٕ  چُھ  راتس  تہٕ  دۅہس  منٛز  تُہُنٛد  شۅنگُن  تہٕ  تُہُنٛد  تٔمۍ  سنٛد  فضل  (یعنی  رزق)  ژھانڈُن  (تہِ)۔  بے  شک  چھے٘  اَتھ  منٛز  نِشٲنِیہِ  تِمن  لُکن  خٲطرٕ  یِم  (غورٕسان)  بوزان  چِھ۔"
  },
  {
    "verse_id": 24,
    "translation": "تہٕ  تٔمۍ  سٕنزو  نِشٲنیو  منٛزٕ  چُھ  یہِ  (تہِ)  زِ  سُہ  چُھو  تۅہیہِ  کھوژناونہٕ  (خٲطرٕ)  تہٕ  امید  دِنہٕ  خٲطرٕ  وُزملہٕ  ہاوان  بیٚیہِ  چُھ  آسمانہٕ  والان  (روٗدُک)  آب  پتہٕ  چُھ  تَمہِ  سٍتۍ  زمینس  تَمہِ  کہ  مۅردٕ  سپدنہٕ  پتہٕ  زندٕہ  تہٕ  شاداب  کران،  بے  شک  چھے٘  اَتھ  منٛز  نِشٲنِیہِ  تِمن  لُکن  خٲطرٕ  یِم  عقلہِ  چِھ  کٲم  ہیٚوان۔"
  },
  {
    "verse_id": 25,
    "translation": "تہٕ  تٔمۍ  سٕنزو  نِشٲنیو  منٛزٕ  چُھ  یہِ  (تہِ)  زِ  آسمان  تہٕ  زمین  چِھ  تٔمۍ  سٕندِحکمہٕ  (کہ  نظام)  سان  قٲیِم  پتہٕ  ییٚلہِ  سُہ  تۅہیہِ  زمین  نِشہِ  (نیرنہٕ  خٲطرٕ)  اکہِ  لٹہِ  آلو  کریٚو  تیٚلہِ  یِیِوتۆہۍ  اچانک  (نیٚبر)  نیٖرِتھ۔"
  },
  {
    "verse_id": 26,
    "translation": "تہٕ  یِکینٛژھاہ  آسمانن  تہٕ  زمینس  منٛز  چُھ  (سورُے)  چُھ  تٔمۍ  سُندُے،  سٲری  چِھ  تٔمۍ  سٕنٛزے  اطاعت  کران۔"
  },
  {
    "verse_id": 27,
    "translation": "تہٕ  سُے  چُھ  یُس  گۅڈنِچہِ  لَٹہِ  تخلیق  چُھ  کران  پتہٕ  کرِتَتھ  دُبارٕ  پٲدٕتہٕ  یہِ  (دُبارٕ  پٲدٕ  کرُن)  چُھ  تس  پیٚٹھ  واریاہ  سہل۔  تہٕ  آسمانن  تہٕ  زمینس  منٛز  چھے٘  سارِوٕے  کھوتہٕ  تٔھزشان  تٔمۍ  سٕنزٕے  بیٚیہِ  چُھ  سُہ  غٲلب،  حکمت  وول  چُھ۔"
  },
  {
    "verse_id": 28,
    "translation": "تٔمۍ  چُھ  (توحیدُک  نکتہٕ  سمجھاونہٕ  خٲطرٕ)  تُہٕندِ  خٲطرٕ  تُہٕنزو  ذٲتی  زندگیو  منٛزٕ  اَکھ  مثال  بیان  فرمٲومٕژ  زِ  کیا  یِم  (کنیزٕ،  غلام)  تُہٕندِس  مِلکیتس  منٛز  چِھ  چھا  تَتھ  مالس  منٛز  یُس  اَسہِ  تۅہیہِ  عطا  چُھو  کۆرمُت  شراکت  دار،  زِ  تۆہۍ  (سٲری)  سپدِو  تَتھ  (مِلکیتس)  منٛز  برابر۔  (مزید  یہِ  زِ  کیا)  تۆہۍ  چِھوا  تِمن  تِتھے  پٲٹھۍ  کھوژان  یِتھہٕ  پٲٹھۍ  تۅہیہِ  پننیٚن  ہُنٛد  خوف  چُھو  آسان،  (نَہ)،  یِتھے  پٲٹھۍ  چِھ  أسۍ  عقل  تھاون  والیٚن  خٲطرٕ  نشٲنِیہِ  کران  کھوٗلِتھ  بیان  (زِ  اللہ  تعالیٰ  ہس  تہِ  چُھنہٕ  تٔمۍ  سٕندِ  مخلوق  منٛزٕ  کانٛہہ  شریک)۔"
  },
  {
    "verse_id": 29,
    "translation": "بلکہ  یِمَو  لُکو  ظلم  چُھ  کۆرمُت  تِم  چِھ  علم  (تہٕ  ہدایت)  وَرٲے  پننیٚن  نفسٲنی  خوٲہشاتن  ہٕنز  پٲروی  کران،  وۅنۍ  کُس  ہیٚکہِ  تس  شخصس  ہدایت  دِتھ  یُس  اللہ  تعالیٰ  ہن  آسہِ  گمراہ  ٹھہرومُت  تہٕ  تِمن  لُکن  خٲطرٕ  چُھنہٕ  کانٛہہ  مددگار۔"
  },
  {
    "verse_id": 30,
    "translation": "لہٰذا  تھٲوِو  تۆہۍ  پَنُن  رۅخ  اللہ  تعالیٰ  سٕندِ  اطاعت  خٲطرٕ  مکمل  یکسویی  سان  قٲیِم۔  اللہ  تعالیٰ  سٕنز  (بناونہٕ  آمٕژ)  فطرت  چِھ  (اسلام)  یَتھ  پیٚٹھ  تٔمۍ  لُکھ  چِھ  پٲدٕ  کٔرِمٕتۍ  (یہِ  پانہٕ  نٲوِو)  اللہ  تعالیٰ  سٕندِس  پٲدٕ  کرنہٕ  آمتِس  (فطرتس)  منٛز  سپدِنہٕ  تبدیلی،یہِ  دین  چُھ  سیۆد  البتہ  اکثر  لُکھ  چِھنہٕ  (تِمن  حقیقتن)  زانان۔"
  },
  {
    "verse_id": 31,
    "translation": "تٔسۍ  کُن  کٔرِو  رجوع  تہٕ  زٲری  بیٚیہِ  کٔرِو  تٔمۍ  سُنٛد  تقویٰ  اختیار  تہٕ  نماز  کٔرِو  قٲیم  تہٕ  مشرکو  منٛزٕ  مَہ  بٔنِو۔"
  },
  {
    "verse_id": 32,
    "translation": "تِمَو  (یہود  و  تہٕ  نصاریٰ  ہَو)  منٛزٕ  (تہِ  بٔنۍ  زیٚو  نہٕ)  یِمَو  پننِس  دیٖنس  ٹُکرٕ  ٹُکرٕ  کٔرۍ  تہٕ  تِم  گٔے  فرقن  منٛز  تقسیم،  پۯتھ  کانٛہہ  فرقہٕ  چُھ  تٔتھۍ  (ٹُکرس)  پیٚٹھ  فخر  کران  یُس  تس  نِشہِ  چُھ۔"
  },
  {
    "verse_id": 33,
    "translation": "تہٕ  ییٚلہِ  لُکن  کانٛہہ  تکلیف  چُھ  واتان  تیٚلہِ  چِھ  تِم  پننِس  ربّس  کُن  رجوع  کٔرِتھ  تس  ناد  لایان،  وۅنۍییٚلہِ  سُہ  تِمن  پننہِ  طرفہٕ  رحمت  سٍتۍ  لطف  چُھ  تُلناوان  پتہٕ  چِھ  فوراً  تِمَو  منٛزٕ  کینہہ  لُکھ  پننِس  ربّس  سٍتۍ  شرک  کرُن  لاگان۔"
  },
  {
    "verse_id": 34,
    "translation": "تاکہ  تَمہِ  نعمتٕچ  ناشکری  کرن  یۅسہٕ  اَسہِ  تِمن  عطا  چھے٘  کٔرمٕژ  وۅنۍ  تُلِو  تۆہۍ  (کینٛژھن  دۅہن  ہٕنزِ  زندگی  ہُنٛد)  فٲیدٕہ،  پتہٕ  لگیٚو  تۅہیہِ  عنقریب  (پَنُن  انجام)  پے۔"
  },
  {
    "verse_id": 35,
    "translation": "کیا  اَسہِ  چھا  تِمن  پیٚٹھ  کانٛہہ  (تِژھ)  دلیل  کٔرمٕژ  نٲزل  یۅسہٕ  تِمن  (پۅتلیٚن)  ہٕندِس  حقس  منٛز  شہادت  رٔنگۍ  کلام  آسہِ  کران  یِمن  تِم  اللہ  تعالیٰ  سُنٛد  شریک  چِھ  بناوان۔"
  },
  {
    "verse_id": 36,
    "translation": "تہٕ  ییٚلہِ  أسۍ  لُکھ  رحمتُک  مزٕہ  چِھکھ  وُچھناوان  تیٚلہِ  چِھ  تِم  اَمہِ  سٍتۍ  خۅش  گژھان،  تہٕ  ییٚلہِ  تِمن  کانٛہہ  تکلیف  چُھ  واتان  تِمَو  (گناہو)  کِنۍ  یِم  تِمَو  گۅڈٕ  پیٚٹھہٕ  کٔرِمٕتۍ  چِھ  تیٚلہِ  چِھ  فوراً  تِم  ناوۅمید  گژھان۔"
  },
  {
    "verse_id": 37,
    "translation": "کیا  تِمَو  وُچھنا  زِ  اللہ  تعالیٰ  یس  خٲطرٕ  یژھان  چُھ  رزق  چُھ  کُشادٕہ  کران  تہٕ  (یس  خٲطرٕ  یژھان  چُھ)  تنگ  چُھ  کران۔  بے  شک  چھے٘  اَتھ  منٛز  تِمن  لُکن  خٲطرٕ  نشٲنِیہِ  یِم  ایمان  وٲلۍ  چِھ۔"
  },
  {
    "verse_id": 38,
    "translation": "لہٰذا  روٗزِو  تۆہۍ  رشتہ  دارس  تٔمۍ  سُنٛد  حق  دِوان  تہٕ  محتاجس  تہٕ  مسافرس  (تِہُنٛد  حق)،  یہِ  چُھ  تِمن  لُکن  خٲطرٕ  بہتر  یِم  اللہ  تعالیٰ  سٕنز  رضامندی  چِھ  یژھان،  تہٕ  تِمے  لُکھ  چِھ  مُراد  لبن  وٲلۍ۔"
  },
  {
    "verse_id": 39,
    "translation": "تہٕ  یُس  مال  تۆہۍ  سوٗدس  پیٚٹھ  دِوان  چِھو  زِ  (تُہُنٛد  اَثاثہٕ)  روزِ  لُکن  ہٕندِس  مالس  منٛز  رٔلِتھ  ہُران،  سُہ  ہُرِ  نہٕ  اللہ  تعالیٰ  ہس  نِشہِ  تہٕ  یُس  مال  تۆہۍ  زکوٰتس  (تہٕ  خٲراتس)  منٛز  دِوان  چِھو  (صرف)  اللہ  تعالیٰ  سٕندِ  رضا  موجوب  تیٚلہِ  چِھ  تِمے  لُکھ  (پنُن  مال  اللہ  تعالیٰ  ہس  نِشہِ)  کثرت  سان  ہُرراون  وٲلۍ۔"
  },
  {
    "verse_id": 40,
    "translation": "اللہ  تعالیٰ  ہٕے  چُھ  ییٚمۍتۆہۍ  پٲدٕ  کٔرۍنَو  پتہٕ  کۆرنو  تٔمۍ  تۅہیہِ  رزق  عطا  پتہٕ  چُھو  تۅہیہِ  موت  دِوان  پتہٕ  کریٚو  تۅہیہِ  زندٕہ،  کیا  تُہٕندیٚو  (خۅدساختہٕ)  شریکو  منٛزٕ  چھا  کانٛہہ  تِیُتھ  یُس  یِمَو  (کامیٚو)  منٛزٕکینہہ  تہِ  ہیٚکہِ  کٔرِتھ،  سُہ  (اللہ  تعالیٰ)  چُھ  پاک  تہٕ  تِمَو  چیزو  نِشہِ  چُھ  برتریِمن  تِم  (تٔمۍ  سٕنٛدۍ)  شریک  چِھ  مانان۔"
  },
  {
    "verse_id": 41,
    "translation": "خۅشکی  تہٕ  تٔری  (یعنی  سمندرن)  منٛز  چُھ  فساد  تِمو  (گناہو)  کِنۍ  پٔھہلیومُت  یِم  لُکن  ہٕندیٚو  اَتھو  کمٲوِمٕتۍچِھ  تاکہ  (اللہ  تعالیٰ)  ہاوِ  تِمن  کینٛژھن  (بُرٕ)  عملن  ہُنٛد  مزٕہ  یِمہٕ  تِمَو  کرِمَژٕ  چھے٘،تاکہ  تِم  پھیرن  پۆت۔"
  },
  {
    "verse_id": 42,
    "translation": "تۆہۍ  فرمٲوِو  زِ  تۆہۍ  ٲسِو  زمینس  منٛز  سٲر  تہٕ  سیاحت  کران  پتہٕ  وُچِھو  بروٗنٹھِمیٚن  لُکن  ہُنٛدکِیُتھ  (عبرت  ناک)  انجام  سپُد،  تِمَن  منٛز  ٲسۍ  زیادٕہ  تر  مشرک۔"
  },
  {
    "verse_id": 43,
    "translation": "لہٰذا  تھٲوِو  پَنُن  روے  (انور)  سیٚدِس  دیٖنس  خٲطرٕ  قٲیِم  اَمہِ  برونٛہہ  زِ  سُہ  دۅہ  واتہِ  یَتھ  اللہ  تعالیٰ  سٕندِ  طرفہٕ  (قطعاً  تہِ)  پھیرُن  چُھنہٕ۔  تَمہِ  دۅہ  گژھن  سٲری  لُکھ  بیۆن  بیۆن۔"
  },
  {
    "verse_id": 44,
    "translation": "ییٚمۍ  کفرکۆرتیٚلہِ  چُھ  تٔمۍ  سُندکفرُ  (یعنی  کُفرُک  وبال)  تٔسۍ  پیٚٹھ  تہٕ  یُس  نیک  عمل  کرِ  تیٚلہِ  چِھ  یِم  لُکھ  پننہِ  مۅکھہٕ  (جنتٕکۍ)  آرام  گاہ  شیران۔"
  },
  {
    "verse_id": 45,
    "translation": "تاکہ  اللہ  تعالیٰ  دِیہِ  پننہِ  فضلہٕ  سٍتۍ  تِمن  لُکن  بدلہٕ  یِمَو  ایمان  اۆن  تہٕ  نیک  عمل  روٗدۍ  کران۔  بے  شک  چُھنہٕ  سُہ  کٲفرن  دوست  تھاوان۔"
  },
  {
    "verse_id": 46,
    "translation": "تہٕ  تٔمۍ  سٕنزو  نِشٲنیو  منٛزٕ  چُھ  یہِ  (تہِ)  زِسُہ  چُھ  (روٗدٕچ)  خۅش  خبر  بوزناون  وٲلۍ  ہوا  سوزان  تاکہ  تۅہیہِ  وُچھناویٚو  (روٗد  کیٚن  فٲیدن  ہٕندِس  صورتس  منٛز)  پننہِ  رحمتُک  مزٕہ  تہٕ  تاکہ  (تِمن  ہواہن  ہٕندِ  ذریعہ)  پکن  جہازٕ  (تہِ)  تٔمۍ  سٕندِ  حکمہٕ  سٍتۍ۔  تہٕ  (یہِ  سورُے)  چُھ  اَمہِ  موجوب  زِ  تۆہۍ  ژھٲنڈِوتٔمۍ  سُنٛد  فضل  (زراعت  تہٕ  تجارت  کِس  صورتس  منٛز)  تہٕ  بنان  چُھ  تۆہۍ  بٔنِو  (یِتھہٕ  پٲٹھۍ)  شکرگزار۔"
  },
  {
    "verse_id": 47,
    "translation": "تہٕ  درحقیقت  سوٗزۍ  اَسہِ  تۅہیہِ  برونٛہہ  رسول  تِہِندیٚن  قومن  کُن  تہٕ  تِم  آے  تِمن  نِشہِ  ٹاکارٕہ  نِشٲنِیہِ  ہیٚتھ  پتہٕ  ہیۆت  اَسہِ  (انکار  کرن  والیٚن)  مجرمن  بدلہٕ،  تہٕ  مومنن  مددکرُن  اوس  (تہٕ  چُھ)  سانہِ  ذِمہٕ۔"
  },
  {
    "verse_id": 48,
    "translation": "اللہ  تعالیٰ  ہٕے  چُھ  یُس  ہواہن  چُھ  سوزان  تہٕ  تِم  چِھ  اۆبرس  وۅتلاوان  پتہٕ  چُھ  سُہ  تَتھ  (اۆبرس)  آسمٲنۍ  فضاہس  منٛز  یِتھہٕ  پٲٹھۍ  یژھان  چُھ  واش  کڑان  پتہٕ  چُھ  تَتھ  (بیۆن  بیۆن)  ٹُکر  کران  (تہٕ  تہہ  بہ  تہہ  تھاوان)،  پتہٕ  چِھو  تۆہۍ  وُچھان  زِ  روٗد  چُھ  اَمہِ  منٛزنیران  پتہٕ  ییٚلہِ  اَتھ  (روٗدس)  پننیو  بندو  منٛزٕ  یِمن  یژھان  چُھ  (تِمن  چُھ)  واتناوان  پتہٕ  چِھ  تِم  فوراً  خۅش  گژھان۔"
  },
  {
    "verse_id": 49,
    "translation": "اگر  چہ  تِمن  پیٚٹھ  روٗد  تراونہٕ  برونٛہہ  تِم  لُکھ  ناامید  ٲسۍ  سپدان۔"
  },
  {
    "verse_id": 50,
    "translation": "لہٰذا  وُچِھو  تۆہۍ  اللہ  تعالیٰ  سِندیٚن  رحمت  کیٚن  اثراتن  کُن  زِ  سُہ  کِتھہٕ  پٲٹھۍ  چُھ  زمینس  تَمہِ  کہ  مۅردٕ  سپدنہٕ  پتہٕ  زندٕہ  کران،  بے  شک  چُھ  سُہ  مۅردن  (تہِ  یِتھے  پٲٹھۍ)  ضرور  زندٕہ  کرن  وول  تہٕ  سُہ  چُھ  پرتھ  چیزس  پیٚٹھ  وارٕ  پٲٹھۍ  قدرت  تھاوان۔"
  },
  {
    "verse_id": 51,
    "translation": "تہٕ  ہرگاہ  أسۍ  (خشک)  ہوا  سوزون  تہٕ  تِم  وُچھن  (پنُن)  زراعت  لیٚدران  تیٚلہِ  لاگن  تِم  تَمہِ  پتہٕ  (گۅڈنِچن  تمام  نعمتن  سٍتۍ)  کفرکرُن۔"
  },
  {
    "verse_id": 52,
    "translation": "لہٰذا  (اے  ٹاٹھہِ!)  بے  شک  نَہ  چِھو  تۆہۍ  یِمن  مۅردن  (یعنی  ایمٲنی  زندگی  نِشہِ  محروم  کٲفرن)  پنُن  آلو  بوزناوان  تہٕ  نَہ  (صدائے  حق  کہ  بوزنہٕ  نِشہِ  محروم)  زرین،  ییٚلہِ  زن  تِم  (تۅہی  نِشہِ)  شانہٕ  پھِران  روزان  آسن۔ ﴿یتھ  جایہِ  چُھ  الموتیٰ  ﴿مۅردٕ﴾  تہٕ  الصّمُّ  ﴿زرۍ﴾  نشہ  مُراد  کٲفر۔  صحابہ  تہٕ  تابعین  رضی  اللہ  عنہم  نِشہ  تہِ  چُھ  یوٚہے  معنی  روایت  سپُدمُت۔  وُچھو  مختلف  تفسیرن  ہٕندۍ  حوالہ،  تفسیرِ  الطبری  ﴿12،20﴾،تفسیر  القرطبی﴿232،13﴾،  تفسیرالبغوی  ﴿428،3﴾،  زادالمسیرلابن  الجوزی﴿189،6﴾،  تفسیر  ابن  کثیر﴿439،375،3﴾،تفسیراللباب  لابی  حفص  الحنبلی  ﴿126،16﴾،  الدارالمنثورللسیوطی﴿376،6﴾  تہٕ  فتح  القدیر  للشو  کانی  ﴿150،4﴾۔"
  },
  {
    "verse_id": 53,
    "translation": "تہٕ  نَہ  چِھووکھ  تۆہۍ  (تِم)  أنۍ  (یِم  بصیرت  نِشہِ  محروم  چِھ)  گمرٲہی  نِشہِ  ہدایت  چہ  وَتہِ  پیٚٹھ  اَنن  وٲلۍ،  تۆہۍ  چِھووکھ  صرف  تِمَے  لُکھ  (فہم  تہٕ  قبولیت  کہ  توفیق  سان)  بوزناوان  یِم  سانیٚن  آیاتن  پیٚٹھ  ایمان  چِھ  اَنان،  لہٰذا  چِھ  تِمَے  مسلمان  (تِمَو  وَرٲے  چِھونہٕ  تۆہۍ  بیٚیہِ  کٲنسہِ  تہِ  بوزناوان)۔"
  },
  {
    "verse_id": 54,
    "translation": "اللہ  تعالیٰ  ہٕے  چُھ  ییٚمۍ  تۆہۍ  کمزور  چیز  (یعنی  نطفہٕ)  نِشہِ  پٲدٕ  کٔرۍ  نَو  پتہٕ  کۆر  تٔمۍ  کمزوری  پتہٕ  (جوٲنی  ہُنٛد)  طاقت  پادٕ،  پتہٕ  کٔر  تٔمۍ  طاقتہٕ  پتہٕ  کمزوری  تہٕ  بُجر  پٲدٕ،  سُہ  یہِ  یژھان  چُھ  پٲدٕ  چُھ  کران  تہٕ  سُہ  چُھ  وارٕ  پٲٹھۍ  زانن  وول،  سیٚٹھاہ  قدرت  وول۔"
  },
  {
    "verse_id": 55,
    "translation": "تہٕ  ییٚمہِ  دۅہ  قیامت  گژِھہ  برپا  مجرم  لُکھ  کھیٚن  قسم  زِ  تِم  ٲسۍ  نہٕ  (دنیاہس  منٛز)  أکِس  گرِ  وَرٲے  ٹٔھہریمتی،  یِتھے  پٲٹھۍ  ٲسۍ  تِم  (دنیاہس  منٛز  تہِ  حق  نِشہِ)  پھیران  روزان۔"
  },
  {
    "verse_id": 56,
    "translation": "تہٕ  یِمن  علم  تہٕ  ایمان  عطا  چُھ  آمُت  کرنہٕ  وَنن  (تِمن)،  درحقیقت  چِھو  تۆہۍاللہ  تعالیٰ  سٕنزِ  کتابِہ  منٛز  (اَکھ  گٔر  نہٕ  بلکہ)  وۅتھنہٕ  کِس  دۅہس  تام  ٹٔھہرِتھ  روٗدمٕتۍ،  لہٰذا  چُھ  یہِ  وۅتھنُک  دۅہ،مگر  تۆہۍ  ٲسِو  نہٕ  زانانٕے۔"
  },
  {
    "verse_id": 57,
    "translation": "لہٰذا  دِیہِ  نہٕ  تَمہِ  دۅہ  ظٲلِمن  تِہٕنز  معذرت  کانٛہہ  فٲیدٕہ  تہٕ  نَہ  یِیہِ  تِمن  (اللہ  تعالیٰ  ہس)  رٲضۍ  کرنُک  مطالبہٕ  کرنہٕ۔"
  },
  {
    "verse_id": 58,
    "translation": "تہٕ  درحقیقت  چھے٘  اَسہِ  یَتھ  قرآنس  منٛز  لُکن  (ہٕندِ  سمجھاونہٕ)  خٲطرٕ  پۯتھ  قٔسمٕچ  مثال  بیان  کٔرمٕژ،  تہٕ  اگر  تۆہۍ  یِمن  نِشہِ  کانٛہہ  (نٔنۍ)  نشٲنی  أنِوتَمہِ  پتہٕ  تہِ  ونن  یِم  کٲفر  لُکھ  ضرور  (یی)  زِتۆہۍ  چِھو  محض  بٲطل  تہٕ  فریب  بناون  وٲلۍ۔"
  },
  {
    "verse_id": 59,
    "translation": "یِتھے  پٲٹھۍ  چُھ  اللہ  تعالیٰ  تِمن  لُکن  ہٕندیٚن  دِلن  پیٚٹھ  مۅہر  لگاوان  یِم  (حق  واضح  سپدنہٕ  باوجود)  زانان  چِھنہٕ۔"
  },
  {
    "verse_id": 60,
    "translation": "لہٰذا  کٔرِو  تۆہۍ  صبر،  بے  شک  چُھ  اللہ  تعالیٰ  سُنٛد  وعدٕہ  پۆز،  یِمن  لُکن  پژھ  چھَنہٕ  یِنہٕ  (تِہٕنزِ  گمرٲہی  ہُنٛد  غم  تہٕ  ہدایتٕچ  فکر)  تۅہیہِ  کمزورٕے  کرِ۔  (اے  جانِ  جہاں  تِہُنٛد  کفر  مَہ  بنٲوِیوٗن  غمِ  جاں)۔"
  }
]