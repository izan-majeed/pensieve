[
  {
    "verse_id": 1,
    "translation": "یہِ  حرف  چھُ  حروفِ  مقطعاتو  اندرٕہ۔  اَمُیک  علم  چھُ  خدایس۔  تَمہِ  قرآنِ  مجیدٕچ  دٕرٛے  یتھ  مجدوشرف  چھُ  بیٚیَن  کتابن  پٮ۪ٹھ  کہ  اَسہِ  سوٗزِو  توٚہۍ  قیامت  کہ  عذاب  سٍتۍ  لوٗکن  کھۅژناونہٕ  خٲطرٕ  مگر  تِمو  لوٗکو  مون  نہٕ  تُہُند۔"
  },
  {
    "verse_id": 2,
    "translation": "بلکہ  سپُد  تعجب  تِمن  یتھ  کتھہِ  پٮ۪ٹھ  کہ  کِتھہٕ  پٲٹھۍ  آو  تِموٕے  منٛزٕ  اَکھ  شخصاہ  یُس  بشر  چھُ،  بیم  کروُن  پیغمبر،  ییٚمۍ  تِم  قیامت  کہ  دۅہ  سٍتۍ  کھۅژنٲوۍ۔  اتھ  پٮ۪ٹھ  لٔگۍ  وَننہِ  کٲفر  کہ  یہِ  چھُ  اَکھ  عجیب  قصاہ،   گۅڈنی  چھُ  بشرٕ  سُند  پیغمبر  بٔنِتھ  یُن  عجیب  توپتہٕ  تٔمۍ  سُنٛد  یہِ  وَنُن  کہ  مرنہٕ  پتہٕ  یِیِو  توٚہۍ  بیٚیہِ  زندٕہ  کرنہٕ۔"
  },
  {
    "verse_id": 3,
    "translation": "کیا  ییٚلہِ  أسۍ  مرو  توپتہٕ  سپدَو  أسۍ  میٚژِ  سٍتۍ  میٚژ،  کیا  توپتہٕ  یِموٕہ  أسۍ  بیٚیہِ  دوبارٕہ  قیامتُک  دۅہ  زندٕہ  کرنہٕ۔  یہِ  دوبارٕہ  بیٚیہِ  زندٕہ  سپدُن  چھُ  عقلہِ  نِشہِ  تہٕ  امکان  نِشہِ  سیٹھاہ  دوٗر۔  اَمہِ  دعواے  محالہٕ  سٍتۍ  چھُ  بیٚیہِ  ہن  پیغمبری  ہُنٛد  دعویٰ  کمزور  سپدان۔  اللہ  تعالیٰ  چھُ  امکان  کہ  ثبوت  خٲطرٕ  فرماوان  کہ  امکان  ن،شہِ  کیازِ  چھُ  بعید۔  ہرگاہ  محل  ہٕنز  ناقابل  حیات  آسنہٕ  مۅکھہٕ  چھُ  تُہٕندِ  خیالہٕ  تہِ  چھُ  بالکل  بٲطل  کیازِ  محلِ  اندر  چھےٚ  حیات  بالفعل  موجود۔  ہرگاہ  باعتبارِ  فاعل  چھُ  یہِ  ناممکن  کہ  اللہ  تعالیٰ  ہس  کیا  چھُنہٕ  نہ  اجزاء  مَیتن  ہُنٛد  علم  یا  کیا  چھَس  نہٕ  تصرفس  پٮ۪ٹھ  قدرت،  سانہِ  علمُک  شان  تہٕ  حال  چھُ  یُتھ  کہ۔"
  },
  {
    "verse_id": 4,
    "translation": "اسہِ  چھُ  معلوم  کہ  کم  کم  اجزاء  چھِ  زمین  مۅردن  نِشہِ  کم  کران  تہٕ  کھیٚوان،  رُوح  چھُ  موجود  ٲسِتھٕے  ییٚلہِ  أسۍ  یژھو  بیٚیہِ  پٲدٕ  کرُن،  تِم  سٲری  چیز  کروکھ  أسۍ  بیٚیہِ  جمع۔  یہِ  کتھ  چھَنہٕ  کہ  اسہِ  کیا  چھُ  از  تِمن  اجزاہن  ہٕنز  خبر  بلکہ  سون  علم  چھُ  تِمن  اجزاہن  متعلق  قدیم۔  چنانچہ  اَسہِ  چھِ  تِمن  اجزاہن  ہٕندۍ  سٲری  حالات  درج  کٔرِمٕتۍ  أکِس  کتابہِ  اندر  یتھ  ناو  چھُ  لوح  محفوظ،  سۅ  کتاب  چھَےٚ  اَسہِ  نِشہِ  ازتانۍ  برابر  محفوظ،  یتھ  منٛز  مۅردن  ہٕندین  اجزاہن  ہٕنز  جاے،  مقدار  تہٕ  سٲری  صفت  موجود  چھِ۔مگر  یِم  لوٗکھ  کرن  توتہِ  اَتھ  اندر  تعجب  بلاوجہ۔"
  },
  {
    "verse_id": 5,
    "translation": "یہِ  کتھ  چھَنہٕ  یۅسہٕ  تِم  ونان  چھِ  بلکہ  چھےٚ  حقیقت  کہ  تِمو  کوٚر  انکار  پٔزِس  ییٚلہِ  تِمن  نِشہِ  پوٚز  ووت  ور  تہٕ  فکر  کرنہٕ  ورٲے۔  پس  چھِ  تِم  وَلنہٕ  آمٕتۍ  أکِس  پیچیدٕہ  معاملس  اندر۔  کُنہِ  وقتہٕ  چھِ  تعجب  کران  تہٕ  کنہِ  وقتہٕ  چھِ  انکار  کران،  سانہِ  قدرتُک  شان  چھُ  بالکل  ظٲہر۔"
  },
  {
    "verse_id": 6,
    "translation": "کیا  وُچھان  چھِنا  تِم  لوٗکھ  یِم  قیامتس  نتہٕ  مرنہٕ  پتہٕ  بیٚیہِ  زندٕہ  سپدنس  انکار  چھِ  کران  آسمانس  کُن  یُس  تِمن  پٮ۪ٹھۍ  کِنۍ  چھُ،  کِتھہٕ  پٲٹھۍ  بنوو  اَسہِ  سُہ  تھوٚد  تہٕ  بلند،  کِتھہٕ  پٲٹھۍ  دُیت  اَسہِ  تتھ  زینت  ستارو  سٍتۍ۔  بیٚیہِ  چھَنہٕ  تتھ  غایت  درجہ  مضبوط  آسنہٕ  مۅکھہٕ  کُنہِ  جایہِ  کانٛہہ  کھرٛپھاہ  تہٕ  پھرٛاٹھاہ۔"
  },
  {
    "verse_id": 7,
    "translation": "بیٚیہِ  زمینس  منٛز  سٲنۍ  یہِ  قدرت  ظٲہر  کہ  سُہ  زمین  وہروو  اَسہِ۔  بیٚیہِ  ترٲوۍ  اَسہِ  تتھ  پٮ۪ٹھ  کۅہ  بارٕہ  خٲظرٕ  لنگر  ہِوۍ،  بیٚیہِ  کھٲرۍ  اَسہِ  تَمہِ  زمین  اندرٕہ  پرتھ  قسمٕکۍ  خۅشنما  چیز۔  یہِ  سورُے  کوٚر  اَسہِ۔"
  },
  {
    "verse_id": 8,
    "translation": "عبرت  تہٕ  بینٲیی  دانٲیی  ہُنٛد  اَکھ  ذریعہ،  ا۔سہِ  کُن  رجوع  کروُنِس  پرتھ  بندٕہ  سٕندِ  خٲطر۔"
  },
  {
    "verse_id": 9,
    "translation": "بیٚیہِ  چھےٚ  سٲنۍ  قدرت  ظٲہر  ییٚمہِ  سٍتۍ  کہ  ترٛوو  اَسہِ  آسمان  کہ  طرفہٕ  برکت  وول  روٗد،  توپتہٕ  کھٲرۍ  اَسہِ  تمی  سٍتۍ  باغ  بیٚیہِ  تِم  پھل  تہٕ  غلات  یِم  لوننہٕ  چھِ  یِوان۔"
  },
  {
    "verse_id": 10,
    "translation": "بیٚیہِ  کھٲرۍ  اَسہِ  تمہِ  سٍتۍ  زیٹھۍ  زیٹھۍ  کھٔزٕر  کُلۍ  یِمن  ہٕندۍ  گُرن  پیوٚٹھُس  پٮ۪ٹھ  أکِس  سٍتۍ  وُٹھِتھ  چھِ  آسان۔"
  },
  {
    "verse_id": 11,
    "translation": "پننین  بندن  رزق  دِنہٕ  خٲطرٕ،  بیٚیہِ  کوٚر  اَسہِ  تمی  روٗدٕ  سٍتۍ  زندٕہ  موٚمُت  زمین،  یِتھے  پٲٹھۍ  کیا  نیرن  قیمات  کہ  دۅہ  زمین  منٛزٕ  سٲری  لوٗکھ  ییٚلہِ  یِمن  بڈین  چیزن  پٮ۪ٹھ  سٲنۍ  قدرت  ثٲبت  سپٕز،  مۅردٕہ  زندٕہ  کرنس  پٮ۪ٹھ  گژِھہ  نا  اَسہِ  قدرت  آسٕنۍ۔  پس  ییٚلہِ  مقدور  ممکن  بیٚیہِ  فاعل  عالم  صاحب  قدرت  آسہِ،  اَتھ  صورتس  منٛز  کیا  چھُ  تعجب  و  تکذیب  کرنُک  موقع۔"
  },
  {
    "verse_id": 12,
    "translation": "یِتھہٕ  پٲٹھۍ  مکہ  کیو  کٲفرو  قیامتس  انکار  کوٚر،  یِتھے  پٲٹھۍ  چھُ  انکار  کوٚرمُت  یِمن  برونٹھ  نوح  علیہ  السلام  سٕندۍ  قومن  بیٚیہِ  کرِیروالیو،  بیٚیہِ  قومِ  ثمودن۔"
  },
  {
    "verse_id": 13,
    "translation": "بیٚیہِ  کوٚر  انکار  قومِ  عادن،  بیٚیہِ  فرعون  سٕندۍ  قومن،  بیٚیہِ  قومِ  لوطن۔"
  },
  {
    "verse_id": 14,
    "translation": "بیٚیہِ  لُکین  تل  روزوٕنیو  لوٗکو،  بیٚیہِ  تبع  سٕندۍ  قومن۔  یِمو  سارِوٕے  کوٚر  پننِس  پننِس  پیغمبرس  توحیدو  رسالتس،  بیٚیہِ  قیامتس  انکار۔  پس  سپدِ  تِہِندِ  حقہٕ  عذابُک  وعدٕہ  برابر  تہٕ  محقق۔  یِتھے  پٲٹھۍ  سپدن  یِم  منکر  تہِ  عذابس  گرفتار  دنیاہس  اندر  تہِ،  ٲخرتس  اندر  تہِ  یا  صرف  ٲخرتس  اندر  یقیناً۔"
  },
  {
    "verse_id": 15,
    "translation": "کیا  سنا  أسۍ  تھٔکِیاہ  مخلوقات  گۅڈنچہِ  لٹہِ  پٲدٕہ  کرنہٕ  سٍتۍ  کہ  وۅنۍ  کیا  ہیکوکھ  نہٕ  قیامتُک  دۅہ  بیٚیہِ  دوبارٕہ  پٲدٕہ  کٔرِتھ،  یِم  اَتھ  انکار  کران  چھِ  تِمن  نِشہِ  چھَنہٕ  کانٛہہ  دلیلاہ  بلکہ  چھِ  یِم  لوٗکھ  دُوبارہ  پٲدٕہ  کرنہٕ  کِس  شکس  اندر  مُبتلا  سپدِمٕتۍ  یُس  نہٕ  دلایلن  مقابلہ  قابلِ  التفات  چھُ۔  پٮ۪ٹھہٕ  آو  بیان  کرنہٕ  کہ  مرنہٕ  پتہٕ  بیٚیہِ  زندٕہ  سپدنُک  امکان  چھُ  ثٲبت۔  برونٹھ  چھُ  بیان  یِوان  کرنہٕ  تمُیک  وقوع،  چونکہ  وقوعُک  غایت  یعنی  مجازات  چھُ  موقوف  یتھ  پٮ۪ٹھ  کہ  جزا  دۅہ  گژِھ  ونِس  گژِھہ  اعمالن  ہُنٛد  علم  تہٕ  عاملس  پٮ۪ٹھ  قدرت  آسٕنۍ۔  لہٰذا  چھُ  گۅڈٕ  تی  بیان  یِوان  کرنہٕ۔"
  },
  {
    "verse_id": 16,
    "translation": "بتحقیق  اَسہِ  کوٚر  پٲدٕ  یہِ  انسان  یُس  بٔڈ  دلیل  چھےٚ  سٲنِس  قدرتس  پٮ۪ٹھ۔بیٚیہِ  چھُ  اَسہِ  معلوم  تٔمۍ  سٕندِس  دِلس  منٛز  کم  کم  خیلات  چھِ  یِوان،  تٔمۍ  سٕنزِ  زیٚوِ  پٮ۪ٹھ  یا  تانو  سٍتۍ  یِمہٕ  کتھہٕ  کامہِ  لبنہٕ  یِوان  چھےٚ  تِمہٕ  تہِ  چھِ  أسی  بدرجہ  اولیٰ  زانان۔  بیٚیہِ  چھُ  اَسہِ  تِہِندین  احوالن  ہُنٛد  تِتھُے  علم  کہ  تس  چہُنہٕ  پانس  تہِ  تِمن  احوالن  ہپںٛد  تیوٗت  علم۔  پس  چھِ  أسی  انسانس  باعتبار  علم  قریب  بلکہ  اقرب،  بلکہ  چھِ  أسی  زیادٕہ  أمِس  انسانس  گردنہِ  ہٕنزِ  شہہ  رگہِ  کھۅتہٕ  ییٚمہِ  رگہِ  ہندِ  ژٹنہٕ  سٍتۍ  انسان  ختم  چھُ  سپدان۔"
  },
  {
    "verse_id": 17,
    "translation": "یِمن  لوٗکن  کٔرِو  بیان  ییٚلہِ  زٕہ  رٹن  وٲلۍ  مَلک  چھِ  أمِس  انسان  سٕنزٕ  عملہٕ  ضبط  کران  تہٕ  رٹان،  یِمہٕ  عملہٕ  تہٕ  کامہِ  تس  نِشہِ  چھےٚ  صٲدر  سپدان  تہٕ  لبنہٕ  یِوان،  تِمے  مَلک  چھِس  اَکھ  دٔچھنہِ  طرفہٕ  تہٕ  بیاکھ  کھوفرِ  طرفہٕ  بِہِتھ  آسان۔"
  },
  {
    "verse_id": 18,
    "translation": "یہِ  انسان  چہُنہ  ٲسہٕ  منٛزٕ  کانٛہہ  کتھاہ  کڈان،  کانٛہہ  لفظاہ  ونان  مگر  تانۍ  چھِ  تس  نِشہِ  سٲنۍ  رٲچھ  کرن  وٲلۍ  سُہ  لفظ  لیکھنہٕ  خٲطرٕ  تیار  آسان۔  سُہ  ہرگاہ  نیکی  ہٕنز  کٲم  آسہِ  کران  تیٚلہِ  چھُ  سۅ  کٲم  دٔچھِنہِ  طرفُک  مَلک  لیکھان،  اگر  بدی  ہٕنز  کٲم  آسہِ  کران  تیٚلہِ  چھُ  سۅ  کٲم  کھۅفرِ  طرفُک  مَلک  لیکھان۔"
  },
  {
    "verse_id": 19,
    "translation": "بیٚیہِ  آسہِ  موتٕچ  سختی  نزدیک  حقیقتاً  یعنی  پرتھ  شخصس  چھُ  موت  قریب،  تمہِ  ساعتہٕ  کیا  یِیہِ  وَننہٕ  أمِس  انسانس  یۅہے  کیا  گوٚو  سُہ  موت  ییٚمہِ  نِشہِ  ژٕہ  ژلان  اوسُکھ۔"
  },
  {
    "verse_id": 20,
    "translation": "بیٚیہِ  یِیہِ  دوٚیِمہِ  پھِرِ  پھۅکھ  دِنہٕ  پوغس  منٛز  ییٚمہِ  سٍتۍ  سٲری  بیٚیہِ  زندٕہ  گژھن،  یۅہے  دۅہ  کیا  گوٚو  عیدُک  ییٚمہِ  سٍتۍ  لوٗکھ  ٲسۍ  کھۅژناونہٕ  یِوان۔"
  },
  {
    "verse_id": 21,
    "translation": "بیٚیہِ  یِیہِ  تمہِ  دۅہ  پرتھ  اکھاہ  مٲدانِ  محشرس  منٛز،  سٍتۍ  آسیٚس  اَکھ  مَلک  پکناونہٕ  خٲطرٕ،  بیاکھ  مَلک  أمۍ  سٕنزن  کامین  ہُنٛد  گواہ  تہٕ  شٲہد۔  حدیث  شریفس  منٛز  چھُ  کہ  یِم  زٕہ  مَلک  آسن  تِمے  یِم  دنیاہس  منٛز  اَمہِ  سٕنزٕ  رٕژٕہ  تہٕ  یچھ  عملہٕ  لیکھان  آسن،یِم  کٲفر  آسن  تِمن  یِیہِ  وننہٕ۔"
  },
  {
    "verse_id": 22,
    "translation": "بتحقیق  اے  انسانہٕ  ژٕہ  اوسُکھ  أزِکہ  دۅہ  نِشہِ  غفلتس  منٛز  پیوٚمُت۔  اَز  کیا  تُل  اَسہِ  ژےٚ  نِشہِ  ٹھوٚر  تہٕ  پردٕہ۔  وۅنۍ  چھےٚ  چٲنۍ  نظر  اَز  تیز۔  اے  کاش  دنیاہس  منٛز  تہِ  ہے  یہِ  غفلت  ترٲومٕژ  آسِہی،  اَز  ما  یِیہِ  ہا  یہِ  روزِ  بد  پیش۔"
  },
  {
    "verse_id": 23,
    "translation": "بیٚیہِ  دپیٚس  سُہ  مَلک  یُس  أمۍ  سٕنزٕ  عملہٕ  لیکھِتھ  تھاوان  اوس،  ییٚکیا  چھُ  أمۍ  سُنٛد  نامۂ  اعمال  مےٚ  نِشہِ  مکمل  پٲٹھۍ  تیار۔"
  },
  {
    "verse_id": 24,
    "translation": "اللہ  تعالیٰ  فرماوِ  تِمن  دۅن  ملکن  ترٲوِیوٗن  پرتھ  سُہ  شخصہ  یُس  کفر  کروُن  تہٕ  پزِیُک  دشمن  آسہِ،"
  },
  {
    "verse_id": 25,
    "translation": "رِژو  کامیو  نشہِ  پتھ  رٹہٕ وُن  آسہِ،  حدٕ  ڈلہٕ وُن  آسہِ،  دینس  منٛز  شُبہٕ  تہٕ  شک  پٲدٕہ  کروُن  آسہِ  نارِ  جہنمس  اندر۔"
  },
  {
    "verse_id": 26,
    "translation": "ییٚمی  خدایس  سٍتۍ  بیاکھ  معبودہ  تجویز  کوٚرمُت  آسہِ،  یُتھ  شخص  ترٲوِیوٗن  سخت  عذابس  منٛز۔  چونکہ  یِمن  گمراہ  کروٕنین  اندر  آسہِ  شیطان  تہِ۔"
  },
  {
    "verse_id": 27,
    "translation": "سُہ  شیطان  یُس  أمِس  انسانس  سٍتۍ  سٍتۍ  روزان  اوس  دَپہِ،  اے  سانہِ  پروردگارٕہ،  مےٚ  بنوو  نہٕ  سرکش  یہِ  شخص  جبراً  بلکہ  اوس  یہِ  پانے  پننہِ  اختیارٕہ  زیچھہِ  گمرٲہی  منٛز  بوٚڈمُت،  اگر  چہ  میٚتہِ  کٔرس  اَتھ  گمرٲہی  اندر  مددٕ  ۂن۔  لہٰذا  گژِہ  نہٕ  أمۍ  سٕنزِ  گمرٲہی  ہُنٛد  اثر  مےٚ  پٮ۪ٹھ  پیوٚن۔"
  },
  {
    "verse_id": 28,
    "translation": "اللہ  تعالیٰ  فرماویکھ  مےٚ  برونٹھہٕ  کنہِ  مہ  کٔرِو  لڑاے  ہٕنزٕ  کتھہٕ۔  یِمہٕ  کتھہٕ  چھےٚ  بے  سوٗد۔  مےٚ  چھُ  تۅہیہِ  برونٹھُے  ییٚمہِ  عذابُک  بیم  کتابن  تہٕ  پیغمبرن  ہٕندِ  واسطہ  کوٚرمُت  کہ  یُس  کفر  کرِ  پانے  یا  کٲنسہِ  ہٕندِ  گمراہ  کرنہٕ  سٍتۍ  جبراً  یا  بلا  جبر،   سارِنٕے  دِمہٕ  بہٕ  سزا  نارِ  جہنم  سٍتۍ۔"
  },
  {
    "verse_id": 29,
    "translation": "مےٚ  نِشہِ  یِیہِ  نہٕ  تبدیلی  کرنہٕ  تتھ  حکمس  یُس  جاری  کرنہٕ  آمُت  چھُ،  تۅہیہِ  سارِنٕے  چھُ  جہنمس  اندر  روزُن۔  بیٚیہِ  چھُس  نہٕ  بہٕ  یہِ  تجویز  کرنس  اندر  پننین  بندن  پٮ۪ٹھ  ظلم  کروُن  بلکہ  کرِ  تِمو  پانے  تِژٕھہ  ناشایان  کامہِ  یِمن  ہُنٛد  سزا  اَز  تِم  تُلان  چھِ۔"
  },
  {
    "verse_id": 30,
    "translation": "سُہ  دۅہ  پٲوِو  توٚہۍ  ژیٚتس  یِمن  لوٗکن  ییٚمہِ  دۅہ  پٕرژھو  أسۍ  جہنمس  ییٚلہِ  سٲری  مجرم  تتھ  منٛز  واتناونہٕ  آسن  آمٕتۍ،  برنہٕ  آکھہٕ؟  سُہ  دَپہِ  بیٚیہِ  چھا  کینٛہہ؟  حدیث  شریفس  منٛز  چھُ  اآمُت  کہ  اللہ  تعالیٰ  تھاوِ  جہنمس  پٮ۪ٹھ  پنُن  قدم،  تمہِ  پتہٕ  دِپہِ  جہنم،  بس  بس  وۅنۍ  سپدُس  پُر،  وۅنۍ  آس  برنہٕ۔"
  },
  {
    "verse_id": 31,
    "translation": "بیٚیہِ  چھُ  جنتُک  بیان  کہ  جنت  یِیہِ  متقی  ین  تہٕ  پرہیزگارن  نکھ  تل  اَننہٕ،  دوٗر  آسہِ  نہٕ،  دپنہٕ  یِیَکھ۔"
  },
  {
    "verse_id": 32,
    "translation": "یۅہے  کیا  گوٚو  سُہ  جنت  ییمُیک  تۅہیہِ  وعدٕہ  یِوان  اوس  تھاونہٕ  کہ  یہِ  جنت  آسہِ  پرتھ  تِتھِس  شخصہٕ  سٕندِ  خٲطرٕ  یُس  خدایس  سٍتۍ  دِلہٕ  سٍتۍ  رجوع  کروُن  آسہِ  یا  تمہِ  اَپزِ  نِشہِ  پٔزِس  کُن،  نافرمانبردٲری  نِشہِ  فرمانبردٲری  کُن،  شرک  نِشہِ  توحیدس  کُن،  بدعتو  نِشہِ  سنتس  کُن  رجوع  کوٚرمُت  آسہِ۔  بیٚیہِ  سارِنٕے  حقوقن  رٲچھ  کروُنۍ  سٕندِ  خٲطرٕ،  اعمال  و  طاعاتن  پٮ۪ٹھ  پابندی  تہٕ  ڈاڈ  کرسٕندِ  خٲطرٕ۔"
  },
  {
    "verse_id": 33,
    "translation": "یُس  کھۅژِ  حضرت  رحمانس  وُچھنہٕ  ورٲے  بیٚیہِ  یُس  تس  نِشہِ  آو  رجوع  کروُن  دِلاہ،  تِمن  یِیہِ  وَننہٕ۔"
  },
  {
    "verse_id": 34,
    "translation": "أژِو  توٚہۍ  اَتھ  جنتس  منٛز  بسلامت،  یۅہے  چھُ  ہمیشگی  ہُنٛد  حکم  جٲری  کرنُک  دۅہ،  أزِکہ  دۅہ  یِمن  ہٕندِ  کٲطرٕ  ییٚمہِ  جایہِ  ہُنٛد  تجویز  آو  کرنہٕ،  تِمن  چھُ  تتھ  جایہِ  ہمیشہِ  روزُن۔  باایمانن  ہمیشہ  جنتس  اندر،  کافرن  ہمیشہ  جہنمس  اندر۔"
  },
  {
    "verse_id": 35,
    "translation": "جنتی  ین  ہٕندِ  خٲطرٕ  چھُ  تِمن  جنتن  اندر  تہِ  سورُے  یہِ  تِم  یژھن،  ییٚمِچ  ییٚمِچ  خوٲہش  کرن۔  اَسہِ  نِشہِ  چھےٚ  تمہِ  کھۅتہٕ  سیٹھاہ  زیادٕہ  نعمژٕ،  تمو  نعمتو  کھۅتہٕ  یِمن  ہٕنز  تِم  خوٲہش  کرن۔"
  },
  {
    "verse_id": 36,
    "translation": "بیٚیہِ  گالہِ  اَسہِ  یِمن  مکہ  کیٚن  کافرن  برونٹھ  واریاہ  جماعژ  منکرن  ہٕنزٕ  یِم  تُہٕندِ  کھۅتہٕ  قوتس  اندر  زبردست  ٲسۍ۔  پس  ییٚلہِ  تِہِندِ  انتقامُک  وقت  ووت  تِم  ژاے  واریاہن  شہرن  اندر  کُنہِ  جایہِ  بنہِ  نا  چھَپن  جایاہ  مگر  تِم  ہیٚکۍ  نہٕ  خداے  سٕندِ  عذاب  نِشہِ  پننین  پانن  کنہِ  جایہِ  بچٲوِتھ۔"
  },
  {
    "verse_id": 37,
    "translation": "بے  شک  یِمن  عبرت  ناک  واقعاتن  منٛز  چھُ  بوٚڈ  وعظ  تِمن  لوٗکن  ہٕندِ  خٲطرٕ  یِمن  فکر  کرٕوُن  دِل  آسہِ  یا  یِم  نصیحت  و  وعظُک  کلام  بوزن  وارٕ  کن  دٲرِتھ،  دِل  حٲضر  تھٲوِتھ۔"
  },
  {
    "verse_id": 38,
    "translation": "بے  شک  بیٚیہِ  کٔرۍ  اَسہِ  پٲدٕ  آسمان  تہٕ  زمین،  یہِ  یہِ  تِمن  منٛز  چھُ  شیٚن  دۅہن  ہٕندِس  مدتس  منٛز،  توپتہٕ  سپٕز  نہٕ  یہِ  پٲدٕ  کرنہٕ  سٍتۍ  تھکُن  تہٕ  ماندگی  پٲدٕ،  وۅنۍ  کیا  عجایب  چھُ  اَسہِ  نِشہِ  دُبارٕہ  پٲدٕ  کرُن،  توپتہٕ  تہِ  ہرگاہ  یِم  لوٗکھ  انکارے  کرن۔"
  },
  {
    "verse_id": 39,
    "translation": "توٚہۍ  کٔرِو  ژیٚڈ  دشمنن  ہٕنزن  کتھن  پٮ۪ٹھ  یارسول  اللہ،  بیٚیہِ  کٔرِو  توٚہۍ خداے  سُنٛد  یاد،  تٔمۍ  سٕنز  پٲکی  تٔمۍ  سٕندِ  حمد  تہٕ  تعریف  بیان  کرنہٕ  سٍتۍ  آفتاب  کھسنہٕ  برونٹھ  بیٚیہِ  آفتاب  لوسنہٕ  برونٹھ  ،  اَمہِ  اندرٕ  چھُ  مُراد  صبح  نٮ۪ماز  بیٚیہِ  پیٚشِن  تہٕ  دِگر  نٮ۪ماز۔"
  },
  {
    "verse_id": 40,
    "translation": "بیٚیہِ  کٔرِو  تِہُنٛد  یاد  رٲژ  اندر  ہَنہِ  أکِس،  بیٚیہِ  ٲسِو  تِہُنٛد  یاد  کران  فرض  نٮ۪مازو  پتہٕ  یعنی  سنت  تہٕ  نفل  ادا  کرنہٕ  سٍتۍ۔۔"
  },
  {
    "verse_id": 41,
    "translation": "بیٚیہِ  بوز  اے  مخاطب  کَن  دٲرِتھ  یہِ  کتھ  کہ  ییٚمہِ  دۅہ  سارِنٕے  مۅردن  آلو  دِیہِ  آلو  دِوُن  نکھ  تلہٕ  جایہِ  پٮ۪ٹھہٕ  یعنی  اسرافیل  علیہ  السلام  پوگس۔"
  },
  {
    "verse_id": 42,
    "translation": "ییٚمہِ  دۅہ  بوزن  سٲری  سۅ  کریکھ  وارٕ  پٲٹھۍ۔  سُہ  دۅی  کیا  آسہِ  لوکن  قبرو  منٛزٕ  نیٚبر  نیرنُک  دۅہ۔"
  },
  {
    "verse_id": 43,
    "translation": "أسۍ  چھِ  بیٚیہِ  نہٕ  کانٛہہ  سٲری  زندٕہ  کران  بیٚیہِ  سارِنٕے  ماران۔  بیٚیہِ  چھُ  اَسی  نِشہِ  سارِنٕے  پتو  لاکہِ  واتُن۔"
  },
  {
    "verse_id": 44,
    "translation": "ییٚمہِ  دۅہ  زمین  مٕژرنہٕ  یِیہِ  یِمن  پٮ۪ٹھ،  تِم  نیرن  تمہِ  منزٕ  ؤلۍ  ؤلۍ،  یہِ  تِمن  ہُنٛد  سۅمبراوُن  تہٕ  جمع  کرُن  چھُ ۔  سہِ  نِشہِ  سہل  تہٕ  آسان،  غرض  قیامتُک  واقع  سپدُن  آو  بیان  کرنہٕ  تکبرار۔  اَمہِ  پتہٕ  تہِ  ہرگاہ  یِم  لوٗکھ  مانن  نہٕ،  توٚہۍ  مَہ  بٔرِو  کانٛہہ  غم  تہٕ  فکر  کیازِ۔"
  },
  {
    "verse_id": 45,
    "translation": "أسۍ  چھِ  زانان  تِمہٕ  سارے  کتھہٕ  یِمہٕ  یِم  دشمن  تُہٕندۍ  ونان  چہِ،  أسۍ  زانو  پانے  یِمن  سٍتۍ۔  توٚہۍ  چہِو  نہٕ  خداے  سٕندِ  طرفہٕ  تِمن  کُن  زور  تہٕ  جبر  کروُنۍ  آمٕتۍ  سوزنہٕ  کہ  یِم  بنٲوِیوٗکھ  توٚہۍ  زورٕہ  مسلمان۔  تُہٕنز  کٲم  چھےٚ  وعظ  پرُن  تہٕ  نصیحت  کرٕنۍ۔  پس  پٔرِو  توٚہۍ  وعظ  قرآن  مجید  سٍتۍ  تِمن  لوٗکن  یِم  کھۅژن  عذاب  کِس  وعیدس۔"
  }
]