[
  {
    "verse_id": 1,
    "translation": "بے  شک  سوٗز  اَسہِ  نوح  (علیہ  السلام)  تِہِندِس  قومس  کُن  زِ  تۆہۍ  کھوژنٲوِیوٗن  پَنُن  قوم  اَمہِ  برونٛہہ  زِ  تِمن  واتہِ  دگ  تُلوُن  عذاب۔"
  },
  {
    "verse_id": 2,
    "translation": "تِمَو  وۆن،  اے  میانہِ  قومہٕ!  بے  شک  چُھسو  بہٕ  تۅہیہِ  ٹاکارٕہ  کھوژناون  وول۔"
  },
  {
    "verse_id": 3,
    "translation": "زِ  تۆہۍ  کٔرِو  اللہ  تعالیٰ  سٕنز  عبادت  بیٚیہِ  کھوٗژِو  تس  بیٚیہِ  کٔرِو  میٲنۍ  اِطاعت۔"
  },
  {
    "verse_id": 4,
    "translation": "سُہ  کرِ  تُہٕندیٚن  گناہن  مغفرت  تہٕ  تۅہیہِ  کریو  مقرر  وقتس  تام  مہلت  عطا،  بے  شک  ییٚلہِ  اللہ  تعالیٰ  سُنٛد  (مقررکرنہٕ  آمُت)  وقت  واتہِ  پتہٕ  چھَنہٕ  مہلت  یِوان  دِنہٕ،  کاش!تۆہۍ  ٲسِہِو  زانان۔"
  },
  {
    "verse_id": 5,
    "translation": "نوح  ہن  (علیہ  السلام)  کۆر  عرض،  اے  میانہِ  ربّہ!  بے  شک  روٗدُس  بہٕ  پننِس  قومس  راتس  دۅہس  دعوت  دِوان۔"
  },
  {
    "verse_id": 6,
    "translation": "البتہ  میٲنۍ  دعوتن  کۆر  نہٕ  تِہِندِ  خٲطرٕ  ژلنہٕ  وَرٲے  بیٚیہِ  کُنہ  منٛز  ہُریر۔"
  },
  {
    "verse_id": 7,
    "translation": "تہٕ  مے٘  ییٚلہِ  (تہِ)  تِمن  (ایمانس  کُن)  دعوت  دِژ  تاکہ  ژٕ  کرکھ  تِمن  مغفرت  تیٚلہِ  بَرِ  تِمَو  پننہِ  اۆنگجہِ  پننیٚن  کنن  منٛز  تہٕ  پانس  پیٚٹھ  ؤلِکھ  پنٕنۍ  پَلَو  تہٕ  (کفرس  پیٚٹھ)  کٔرٕکھ  ہٹ  دھرمی  بیٚیہِ  کۆرُکھ  شدید  تکبر۔"
  },
  {
    "verse_id": 8,
    "translation": "پتہٕ  دِژ  مے٘  تِمن  تھَزِ  آوازِ  منٛز  دعوت۔"
  },
  {
    "verse_id": 9,
    "translation": "پتہٕ  سمجھٲوۍ  مے٘  تِم  اِعلٲنیہ  (تہِ)  بیٚیہِ  سمجھٲوِم  ژوٗرِ  ژوٗرِ  رازدٲری  سان  (تہِ)۔"
  },
  {
    "verse_id": 10,
    "translation": "پتہٕ  وۆن  مے٘  زِ  تۆہۍ  مٔنگِو  پننِس  ربّس  مغفرت،  بے  شک  چُھ  سُہ  بۆڈ  مغفرت  کرن  وول۔"
  },
  {
    "verse_id": 11,
    "translation": "سُہ  سوزِ  تۅہیہِ  پیٚٹھ  سیٚٹھاہ  زوردار  روٗد۔"
  },
  {
    "verse_id": 12,
    "translation": "تہٕ  تُہُنٛد  مددکرِ  مالَو  تہٕ  اولادو  سٍتۍ  بیٚیہِ  وۅپداوِ  تُہٕندِ  خٲطرٕ  باغ  بیٚیہِ  کرِ  تُہٕندِ  خٲطرٕ  کۅلہٕ  جٲری۔"
  },
  {
    "verse_id": 13,
    "translation": "تۅہیہِ  کیا  چُھو  گۆمُت  زِ  تۅہیہِ  چُھو  نہٕ  اللہ  تعالیٰ  سٕندِ  عظمتُک  اِعتقاد  تہٕ  پہچان۔"
  },
  {
    "verse_id": 14,
    "translation": "حالانکہ  تٔمۍ  کٔرۍ  نَو  تۆہۍ  رنگہٕ  رنگہٕ  چو  حالتو  نِشہِ  پٲدٕ۔"
  },
  {
    "verse_id": 15,
    "translation": "کیا  تۅہیہِ  وُچُھو  نا  زِ  اللہ  تعالیٰ  ہن  کِتھہٕ  پٲٹھۍ  کٔرۍ  سَتھ  (یا  واریاہ)  آسمٲنۍ  کُرّٕہ  باہمی  مطابقت  سان  (طبق  در  طبق)  پٲدٕ۔"
  },
  {
    "verse_id": 16,
    "translation": "تہٕ  تٔمۍ  کٔر  یِمن  منٛز  زوٗن  روشن  تہٕ  تٔمۍ  بنوو  آفتاب  ژونگ  (یعنی  گاشُک  تہٕ  وُشنیرُک  آگُر)۔"
  },
  {
    "verse_id": 17,
    "translation": "تہٕ  اللہ  تعالیٰ  ہن  وۅپدٲوِنَوتۆہۍ  زمین  منٛزٕ  گاسٕکۍ  پٲٹھۍ۔ ﴿زمینی  زندگی  منٛز  سپُد  کُلیٚن  ہٕندۍ  پٲٹھۍ  انسٲنی  زندگی  ہُند  ابتداتہٕ  پھانپھلُن  تہِ  کیمیٲیی  تہٕ  حیاتیٲتی  مرحلو  منٛزٕنیرتھ  درجہ  پتہٕ  درجہ،  امی  موجوب  چُھ  یہِ  اَنبتکُم  مِنَ  اَلاَرضِ  نَبَاتَاً،  کہ  معنہ  سٲوۍ  استعارٕ  کہ  ذریعہ  بیان  کرنہ  آمُت۔﴾"
  },
  {
    "verse_id": 18,
    "translation": "پتہٕ  والیٚو  تۅہیہِ  أتھۍ  (زمینس)  منٛز  واپس  تہٕ  (پتہٕ)  کڑیٚو  تۅہیہِ  (اَمی  منٛزٕ  دُبارٕہ)  نیٚبر۔"
  },
  {
    "verse_id": 19,
    "translation": "تہٕ  اللہ  تعالیٰ  ہن  بنٲو  زمین  تُہٕندِ  خٲطرٕ  فرش۔"
  },
  {
    "verse_id": 20,
    "translation": "تاکہ  تۆہۍ  پٔکوِپھیٖرِو  اَمہِ  چن  کھجن  وَتن  منٛز۔"
  },
  {
    "verse_id": 21,
    "translation": "نوح  ہن  (علیہ  السلام)  کۆر  عرض،  اے  میانہِ  ربّہ!  تِمَو  کٔر  میٲنۍ  نافرمٲنی  تہٕ  تَمچِ  (یعنی  بُتھۍ  پھِرۍ  امیرن  ہٕندِ  طبقٕچ)  روٗدۍ  پٲروی  کران  ییٚمِکۍ  مالن  تہٕ  دولتن  تہٕ  اولادو  تِمن  خسارٕہ  وَرٲے  کُنہِ  منٛز  ہُریٚر  کۆرنہٕ۔"
  },
  {
    "verse_id": 22,
    "translation": "تہٕ  تِم  روٗدۍ  (عوامس  گمرٲہی  منٛز  تھاونہٕ  خٲطرٕ)  بجہِ  بجہِ  چالہٕ  چلاوان۔"
  },
  {
    "verse_id": 23,
    "translation": "بیٚیہِ  روٗدۍ  ونان  زِتۆہۍ  ترٲوِزیوکھ  نہٕ  پنٕنۍ  معبود  تہٕ  وَدّ،  تہٕ  سُواع،  تہٕ  یَغُوث،  تہٕ  یَعُوق  تہٕ  نَسر  (نٲوۍ  پۅتٕلۍتہِ)  ترٲوِزیوکھ  نہٕ  ہرگز۔"
  },
  {
    "verse_id": 24,
    "translation": "تہٕ  پٔزۍپٲٹھۍ  کٔرۍ  تِمَو  واریاہ  لُکھ  گمراہ،  لہٰذا  (اے  میانہِ  ربّہ!)  ژٕ  (تہِ)  مَہ  کر  (یِمن)  ظٲلمن  ہٕنزِ  گمرٲہی  وَرٲے  (کُنہِ  بیٚیِس  چیزس  منٛز) ہُریٚر۔"
  },
  {
    "verse_id": 25,
    "translation": "(ٲخرکار)  آے  تِم  پننیو  گناہو  ہٕندِ  وجہ  کِنۍ  غرق  کرنہٕ،  پتہٕ  آے  نارس  منٛز  تراونہٕ،  لہٰذا  ہیۆک  نہٕ  تِمَو  پننہِ  خٲطرٕ  اللہ  تعالیٰ  سٕندِس  مقابلس  منٛزکانٛہہ  مددگار  لٔبِتھ۔"
  },
  {
    "verse_id": 26,
    "translation": "تہٕ  نوح  ہن  (علیہ  السلام)  کۆر  عرض،  اے  میانہِ  ربّہ!  زمینس  منٛز  مَہ  زٕرناوُن  کٲفرومنٛزٕ  کانٛہہ  بسن  وول  پتھ  کُن۔"
  },
  {
    "verse_id": 27,
    "translation": "بے  شک  اگر  ژٕ  تِم  (زندٕہ)  تۯاوہکھ  تیٚلہِ  روزن  تِم  چانیٚن  بندن  گمراہ  کران،  تہٕ  تِم  دِن  نہٕ  بدکار  (تہٕ)  سخت  کٲفراولادَو  وَرٲے  بیٚیہِ  کٲنسہِ  زایُت۔"
  },
  {
    "verse_id": 28,
    "translation": "اے  میانہِ  ربّہ!  مے٘  کر  مغفرت  بیٚیہِ  میٲنِس  مٲلِس  ماجہِ  بیٚیہِ  پۯتھ  تس  شخصس  یُس  مومن  سپدِتھ  میٲنِس  گرس  منٛز  ژاو  تہٕ  (تمام)  مومن  مردن  تہٕ  مومن  خاتونن،  تہٕ  ظٲلمن  خٲطرٕ  مَہ  کر  ہلاکت  وَرٲے  کُنہِ (تہِ) ہُریٚر۔"
  }
]