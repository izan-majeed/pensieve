[
  {
    "verse_id": 1,
    "translation": "(اے  نبی  مکرّم!)  تۅہیہِ  چِھو  اموالِ  غنیمتس  متعلق  سوال  کران۔  فرمٲوِیوٗکھ،  اموالِ  غنیمتُک  مٲلک  چُھ  اللہ  تعالیٰ  تہٕ  رسول  (صلی  اللہ  علیہ  وسلم)۔  لہٰذا  کھۆژِو  تۆہۍ  اللہ  تعالیٰ  ہس  تہٕ  پانہ  وٲنۍ  ٲسو  معاملات  درست  تھاوان  بیٚیہِ  ٲسِو  اللہ  تعالیٰ  سٕنز  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنز  اطاعت  کران  اگر  تۆہۍ  ایمان  وٲلۍ  چِھو۔"
  },
  {
    "verse_id": 2,
    "translation": "ایمان  وٲلۍ  چِھ  صرف  تِمے  لُکھ  زِ  ییٚلہِ  (تِمن  برونٛہہ  کنہِ)  اللہ  تعالیٰ  سٕنز  ذکر  چھے٘  کرنہٕ  یِوان  تِہِندۍ  دِل  چِھ  (تیٚلہِ  تٔمۍ  سٕنٛدِ  عظمت  تہٕ  جلال  کہ  تصور  سٍتۍ)  خوفزدٕہ  سپدان  تہٕ  ییٚلہِ  تِمن  پیٚٹھ  تٔمۍ  سٕنٛدۍ  آیات  چِھ  تلاوت  یِوان  کرنہٕ  تیٚلہِ  چِھ  تِم  (کلام  محبوب  چہ  میچھہ  تہ  مٔدرِکتھہٕ)  تِہِندِس  ایمانس  منٛزہُریر  کران  تہٕ  تِم  چِھ  (پۯتھ  حالس  منٛز)  پننِس  ربّس  پیٚٹھ  توکل  (قٲیِم)  تھاوان  (تہٕ  کٲنسہِ  غیرس  کُن  چِھنہٕ  مُدے  گٔنڈِتھ  وُچھان)۔"
  },
  {
    "verse_id": 3,
    "translation": "(یِم)  چِھ  تِم  لُکھ  یِم  نماز  چِھ  قٲیم  تھاوان  تہٕ  یِکینٛژھاہ  اَسہِ  تِمن  عطا  چُھ  کۆرمُت  تَمہِ  منٛزٕ  چِھ  (تٔمۍ  سٕنزِ  وَتہِ  منٛز)  خرچ  کران  روزان۔"
  },
  {
    "verse_id": 4,
    "translation": "(درحقیقت)  چِھ  یِمَے  لُکھ  پٔزۍ  مومن،  تِہِندِ  خٲطرٕ  چِھ  تِہِندِس  ربّ  سٕندِس  بارگاہس  منٛز  (بٔڑۍ)  درجات  بیٚیہِ  چُھ  مغفرت  تہٕ  تھَدِ  پایُک  رزق۔"
  },
  {
    "verse_id": 5,
    "translation": "(اے  ٹاٹھہِ!)  یِتھہٕ  پٲٹھۍ  تُہٕندۍ  ربّن  تۆہۍ  تُہٕندِ  گرٕ  منٛزٕحق (کہ  عظیم  مقصد)  سان  (جہادٕ  خٲطرٕ)  نیٚبر  کٔڑِتھ  أنۍ  نَوحالانکہ  مسلمانن  ہُنٛداَکھ  دۆراوس (اَتھ  پیٚٹھ)  ناخوش۔"
  },
  {
    "verse_id": 6,
    "translation": "تِم  لٔگۍ  حق  کِس  حکمس  منٛز  (تَمہِ  بشارت  کہ)  ظٲہر  سپدنہٕ  پتہٕ  (زِ  اللہ  تعالیٰ  سُنٛد  مدد  یِیہِ  تہٕ  لشکرِ  محمدی  یَس  گژِھہ  فتح  نصیب)  تہِ  تۅہیہِ  سٍتۍ  ژُونہِ  زنتہٕ  تِم  موتس  کُن  چِھ  یِوان  چھَگ  دِتھ  پکناونہٕ  تہٕ  تِم  چِھ  (موتس  أچھَو  سٍتۍ)  وُچھان۔"
  },
  {
    "verse_id": 7,
    "translation": "تہٕ  (سُہ  وقت  کٔرِو  یاد)  ییٚلہِ  اللہ  تعالیٰ  ہن  تۅہیہِ  سٍتۍ  (مکہٕ  کیٚن  کٲفرن  ہٕندیٚو)  دۅیَو  جمٲعژَو  منٛزٕ  أکِس  پیٚٹھ  غلبہٕ  تہٕ  فتح  حٲصل  کرنُک  وعدٕہ  اوس  فرموومُت  زِ  سۅ  چھے٘  یقینا  تُہٕندِ  خٲطرٕ  تہٕ  تۆہۍ  ٲسِو  یہِ  یَژھان  زِ  غیر  مسلح  (کمزور  جماعت)  گٔژھ  تُہٕندِس  اَتھس  منٛز  یِنۍتہٕ  اللہ  تعالیٰ  اوس  یہِ  یَژھان  زِ  پننہِ  کلام  سٍتۍ  کرِ  حقس  حق  ثٲبت  تہٕ  (دشمنن  ہٕندِس  بٔڑِس  مسلح  لشکرس  پیٚٹھ  مسلمانن  ہٕنٛزفتح  یٲبی  ہٕندِس  صورتس  منٛز)  ژَٹہِ  کٲفرن  ہٕنٛدِ  (طاقتُک  تہٕ  شان  و  شوکتُک)  موٗل۔"
  },
  {
    "verse_id": 8,
    "translation": "تاکہ  (بدرکہِ  اَمہِ  عظیم  معرکہ  چہ  کامیٲبی  ہٕنٛدِ  ذریعہ)  کرِحقس  حق  ثٲبت  تہٕ  بٲطلس  کرِ  بٲطل  یۆدوَے  زن  مجرم  لُکن  (حق  وبٲطل  کہ  معرکُک  یہِ  نتیجہِ)  ناگوارٕے  کونہٕ  گژِھہ۔"
  },
  {
    "verse_id": 9,
    "translation": "(سُہ  وقت  کٔرِو  یاد)  ییٚلہِ  تۆہۍ  پننِس  ربّس  (مددٕ  خٲطرٕ)  فریاد  ٲسۍوٕ  کران  پتہٕ  کۆرتٔمۍ  تُہُنٛد  فریاد  قبول  (تہٕ  فرمووُن)  زِ  بہٕ  چُھسَو  تۅہیہِ  پیۆٹھُس  پیٚٹھ  یِنہٕ  والیٚن  اَکھ  ساس  فرشتن  ہٕنٛدِ  ذریعہ  مدد  کرن  وول۔"
  },
  {
    "verse_id": 10,
    "translation": "تہٕ  یہِ  (مددٕچ  صورت)  ٲس  اللہ  تعالیٰ  ہن  محض  بشارت  بنٲومٕژتہٕ  (یہِ  اوس)  اَمہِ  موجوب  زِ  اَمہِ  سٍتۍ  گٔژھۍ  تُہٕندۍ  دل  مطمین  گژٕھنۍ  تہٕ  (درحقیقت)  چُھنہٕ  اللہ  تعالیٰ  سٕنزِ  بارگاہِ  نِشہِ  مددٕ  وَرٲے  (بیٚیہِ)  کانٛہہ  مدد،بے  شک  چُھ  اللہ  تعالیٰ  (ہٕے)  غٲلب  حکمت  وول۔"
  },
  {
    "verse_id": 11,
    "translation": "ییٚلہِ  تٔمۍ  پننہِ  طرفہٕ  (تۅہیہِ)  راحت  تہٕ  سکون  (فراہم  کرنہٕ)  خٲطرٕ  تۅہیہِ  پیٚٹھ  غنودگی  طٲری  کٔر  تہٕ  تۅہیہِ  پیٚٹھ  وولُن  آسمانہٕ  آب  تاکہ  اَمہِ  ذریعہ  کرِ  تۅہیہِ  (ظٲہری  تہٕ  بٲطنی)  پٲکیزگی  عطا  تہٕ  تۅہیہِ  نِشہِ  کرِ  شیطان  سُند  (بٲطل  وَسوَسن  ہُنٛد)  نجاست  دوٗر  تہٕ  تُہٕندۍ  دل  کرِ  (یقین  کہ  طاقت  سٍتۍ)  مضبوط  تہٕ  اَمہِ  سٍتۍ  ٹھیٖکہٕ  راوِ  (وارٕ  پٲٹھۍ)  تُہٕندۍ  قدم۔"
  },
  {
    "verse_id": 12,
    "translation": "(اے  حبیبِ  مکّرمؐ!  پننہِ  اعزازُک  سُہ  منظر  تہِ  کٔرِو  یاد)  ییٚلہِ  تُہٕنٛدۍ  ربّن  (غزوۂ  بدرکِس  موقعس  پیٚٹھ)  فرشتن  پیغام  سوٗز  زِ  (اَصحابِ  رسولن  ہٕنٛدِ  مددٕ  خٲطرٕ)  چُھس  بہٕ  (تہِ)  تۅہیہِ  سٍتۍ،لہٰذا  تھٲوِیوٗکھ  تۆہۍ  (بشارت  تہٕ  نصرت  کہ  ذریعہ)  ایمان  وٲلۍ  ثٲبت  قدم،  بہٕ  تراوٕ  وُنی  (جنگ  جُو)  کٲفرن  ہٕنٛدیٚن  دِلن  منٛز  (محمدی  لشکرُک)  بیٖم  تہٕ  ہٲبت،پتہٕ  لگٲوِزیٚو  تۆہۍ  (غزوۂ  بدرس  دوران  جنگجو  کٲفرن  ہٕنزن)  گردٕنیٚن  پیٚٹھۍ  کِنۍ  ضرب  تہٕ  (تِہٕنزن  سٲزِشن  تہٕ  جنگی  حربن  ہٕنٛدِس  جوابس  منٛز)  پھُٹرٲوِزیٚو  تِہُنٛد  اکھ  اکھ  جوڑ۔"
  },
  {
    "verse_id": 13,
    "translation": "یہِ  چُھ  اَمہِ  موجوب  زِ  تِمَو  کٔراللہ  تعالیٰ  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنٛز  مخالفت  تہٕ  یُس  شخص  اللہ  تعالیٰ  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنزمخالفت  کرِ  تیٚلہِ  چُھ  بے  شک  اللہ  تعالیٰ  (تس)  سخت  عذاب  دِنہٕ  وول۔"
  },
  {
    "verse_id": 14,
    "translation": "یہِ  چُھو  (عذابِ  دنیا)  لہٰذا  وُچِھو  تۆہۍوۅنۍ  اَتھ  مزٕہ  تہٕ  بے  شک  چُھ  کٲفرن  ہٕندِخٲطرٕ  (ٲخرتس  منٛز)  جہنمُک  (دۆیُم)  عذاب  (تہِ)۔"
  },
  {
    "verse_id": 15,
    "translation": "اے  ایمان  والیو!  ییٚلہِ  تۆہۍ  (میدانِ  جنگس  منٛز)  کٲفرن  سٍتۍ  مقابلہٕ  کٔرِو  (خواہ  سُہ)  بۆڈ  لشکر  کۅنہٕ  آسہِ  اَمہِ  پتہٕ  تہِ  ژٔلۍ  زیٚو  نہٕ  پۆت  پھیٖرِتھ۔"
  },
  {
    "verse_id": 16,
    "translation": "تہٕ  یُس  شخص  تَمہِ  دۅہ  تِمَو  نِشہِ  پۆت  پھیرِ،  تٔمِس  وَرٲے  یُس  جنگ  (کہ)  خٲطرے  کانٛہہ  داو  آسہِ  چلاوان  یاپننِس  (سٕے)  کٲنسہِ  لشکرس  آسہِ  (پلزنہٕ  خٲطرٕ)  سمکھُن  یَژھان،  تیٚلہِ  پھیوٗر  سُہ  پٔزۍپٲٹھۍ  اللہ  تعالیٰ  سُنٛد  غضب  ہیٚتھ  پۆت  تہٕ  تٔمۍ  سُنٛد  ٹھکانہٕ  چُھ  جہنم،تہٕ  سُہ  چُھ  (انتہٲیی)  بُرٕ  ٹھکانہٕ۔"
  },
  {
    "verse_id": 17,
    "translation": "(اے  اسلام  کہ  لشکرکیو  سِپاہو!)  تِم  (جنگجو)  کٲفر  کٔرۍووکھ  نہٕ  تۅہیہِ  قتل  بلکہ  کٔرۍاللہ  تعالیٰ  ہن  تِم  قتل  تہٕ  (اے  حبیبِ  محتشم!)  ییٚلہِ  تۅہیہِ  (تِمن  پیٚٹھ  کَنہِ  پٔھلۍ)  ٲسِولٲیِمٕتۍ  (تِم)  ٲسۍوٕنہٕ  تۅہیہِ  لٲیِمٕتۍبلکہ  ٲسۍ  (تِم)  اللہ  تعالیٰ  ہن  لٲیِمٕتۍتہٕ  یہِ  (اوس  اَمہِ  موجوب)  زِ  سُہ  نَوازِ  اہلِ  ایمانن  پننہِ  طرفہٕ  رٕتیو  انعامَو  سٍتۍ،  بے  شک  چُھ  اللہ  تعالیٰ  وارٕ  پٲٹھۍ  بوزن  وول  زانن  وول۔"
  },
  {
    "verse_id": 18,
    "translation": "یہِ  چُھ  (اکہِ  پاسہٕ  لطف  و  احسان)  تہٕ  (بیٚیہِ  پاسہٕ)  یہِ  زِ  اللہ  تعالیٰ  چُھ  کٲفرن  ہٕنٛدِس  مکروفریبس  کمزور  کرن  وول۔"
  },
  {
    "verse_id": 19,
    "translation": "(اے  کٲفرو!)  اگر  تۅہیہِ  فٲصلہٕ  کرن  واجِنۍ  فتح  مٔنجمٕژ  ٲسٕوتیٚلہِ  وٲژ  تۅہیہِ  نِشہِ  پٔزۍپٲٹھۍ  (حقٕچ)  فتح  تہٕ  ہرگاہ  تۆہۍ  (وُنہِ  تہِ)  باز  یِیِو  تیٚلہِ  چُھ  یہ  تُہٕندِس  حقس  منٛز  بہتر،  تہٕ  ہرگاہ  تۆہۍ  بیٚیہِ  یۅہے  (اَتُر)  کٔرِو  (تیٚلہِ)  دِمَو  أسۍ  (تہِ)  بیٚیہِ  یۅہے  (سزا)  تہٕ  تُہُنٛدیہِ  لشکر  ہیٚکیو  نہٕ  تۅہیہِ  ہرگز  اَتھہٕ  رۆٹ  کٔرِتھ  اگر  چہ  کوتاہ  تہِ  زیادٕہ  ٲسۍ  تن  تہٕ  بے  شک  چُھ  اللہ  تعالیٰ  مومنن  سٍتۍ۔"
  },
  {
    "verse_id": 20,
    "translation": "اے  ایمان  والیو!  تۆہۍ  کٔرِو  اللہ  تعالیٰ  سنٛز  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنز  اطاعت  تہٕ  تس  نِشہِ  مہ  پھرو  بُتھ  حالانکہ  تۆہۍ  چِھو  بوزان۔"
  },
  {
    "verse_id": 21,
    "translation": "تہٕ  تِمن  لُکن  ہٕنٛدۍ  پٲٹھۍ  سپٕدۍزیٚو  نہٕ  یِمَو  (دوکھہٕ  دِنہٕ  رٔنگۍ)  وۆن  اَسہِ  بوٗز  حالانکہ  چِھنہٕ  تِم  بوزان۔"
  },
  {
    "verse_id": 22,
    "translation": "بے  شک  چِھ  اللہ  تعالیٰ  ہس  نزدیک  جاندارو  منٛزٕ  سارِوٕے  کھۅتہٕ  بدتر  تِمے  زٔرۍ،کٔلۍ  یِم  (نہ  حق  چِھ  بوزان،  نَہ  چِھ  حق  ونان  تہٕ  حقس)  چِھنہٕ  (حق)  سمجھان  تہِ۔"
  },
  {
    "verse_id": 23,
    "translation": "تہٕ  اگراللہ  تعالیٰ  تِمن  منٛز  کینہہ  تہِ  خیر  (یعنی  خیرس  کُن  رغبت)  زانِہے  تیٚلہِ  بوزناوِہے  (ضرور)  تِمن،  تہٕ  (تِہٕنز  حالت  چھے٘  یہِ  زِ)  اگر  سُہ  تِمن  (حق)  بوزناوِ  تیٚلہِ  کرن  تِم  (توتہِ)  ر  وگردٲنی  تہٕ  تِم  چِھ  (حق  نِشہِ)  ہِراسَے  کرن  وٲلۍ۔"
  },
  {
    "verse_id": 24,
    "translation": "اے  ایمان  والیو!  ییٚلہِ  (تہِ)  رسول  (صلی  اللہ  علیہ  وسلم)  تۅہیہِ  کُنہِ  کامہِ  خٲطرٕ  ناددِن  یُس  تۅہیہِ  (پوشوٕنۍ)  زندگی  عطا  چُھو  کران  تیٚلہِ  ٲسِو  اللہ  تعالیٰ  ہس  تہٕ  رسولس  (صلی  اللہ  علیہ  وسلم،  دۅشوٕنۍ)  کُن  فرمانبردٲری  سان  جواب  دِوان  دِوان  (فوراً)  حٲضر  سپدان،  تہٕ  زٲنِو  زِ  اللہ  تعالیٰ  چُھ  انسانس  تہٕ  تٔمۍ  سٕندِس  دِلس  درمیان  (قربت  کہ  خاص  شانہٕ  سان)  حٲیل  آسان  بیٚیہِ  یہِ  زِ  تۆہۍ  سٲری  یِیِو  (ٲخرکار)  تٔسۍ  کُن  جمع  کرنہٕ۔"
  },
  {
    "verse_id": 25,
    "translation": "تہٕ  تَتھ  فتنس  کھۅژِو  یُس  خاص  پٲٹھۍ  صرف  تِمنٕے  یوت  لُکن  واتہِ  نہٕ  یِم  تۅہیہِ  منٛزٕ  ظٲلم  چِھ  (بلکہ  یِن  اَتھ  ظلمس  ساتھ  دِنہٕ  وٲلۍ  تہٕ  اَتھ  پیٚٹھ  خاموش  روزن  وٲلۍ  تہِ  تِمنٕے  منٛز  شریک  کرنہٕ)  بیٚیہِ  زٲنِو  زِ  اللہ  تعالیٰ  چُھ  عذابس  منٛز  سختی  کرن  وول۔"
  },
  {
    "verse_id": 26,
    "translation": "تہٕ  (سُہ  وقت  کٔرِو  یاد)  ییٚلہِ  تۆہۍ  (مکی  زندگی  منٛز  تعدادرٔنگۍ)  کم  (یعنی  اقلیتس  منٛز)  ٲسۍوٕ  مُلکس  منٛز  ٲسۍوٕ  دٔبِتھ  (یعنی  معٲشی  طورکمزور  تہٕ  لتہٕ  مۅنجہِ  کرنہٕ  آمٕتۍٲسۍوٕ)  تۆہۍ  ٲسۍوٕ  اَمہِ  کتھہِ  نِشہِ  (تہِ)  خوف  زدٕہ  روزان  زِ  (طاقت  ور)  لُکھ  ما  کرنَو  تۅہیہِ  غٲب  (یعنی  سمٲجی  طور  تہِ  ٲسٕو  نہٕ  تۅہیہِ  آزٲدی  تہٕ  تحفظ  حٲصل)  پتہٕ  کۆرنَو  (مدینہ  کہ  ہجرت  پتہٕ)  تٔمۍ  (اللہ  تعالیٰ  ہن)  تۅہیہِ  (آزاد  تہٕ  محفوظ)  ٹھکانہٕ  عطا  تہٕ  (اسلامی  حکومت  تہٕ  اقتدار  کِس  صورتس  منٛز)  بخُشنَو  تۅہیہِ  پننہِ  مددٕ  سٍتۍ  طاقت  تہٕ  (بٲے  بندتہ  سٍتۍ،  مال  غنیمت  سٍتۍتہ  آزاد  معشیت  کہ  ذریعہ)  کۅرنو  تۅہیہِ  پاک  چیزو  نِشہِ  روزی  عطا  تاکہ  تۆہۍ  ہیٚکِو  (اللہ  تعالیٰ  سٕنزِ  مکمل  بندگی  ہٕنٛدِ  ذریعہ  تٔمۍ  سُنٛد)  شکر  بجا  أنِتھ۔"
  },
  {
    "verse_id": 27,
    "translation": "اے  ایمان  والیو!  تۆہۍ  مَہ  ٲسِو  اللہ  تعالیٰ  ہس  تہٕ  رسولس  (صلی  اللہ  علیہ  وسلم)  سٍتۍ  (تِہِندۍ  حقوق  ادا  کرنس  منٛز)  خیانت  کران  تہٕ  نَہ  مَہ  ٲسِو  پانہ  وٲنۍ  امانتن  منٛز  خیانت  کران  حالانکہ  تۆہۍ  (سٲری)  چِھو  (حقیقت)  زانان۔"
  },
  {
    "verse_id": 28,
    "translation": "بیٚیہِ  زٲنِو  زِ  تُہٕندۍ  مال  تہٕ  تُہٕندۍ  اولاد  چِھ  بس  فتنہ  تہٕ  یہِ  زِ  اللہ  تعالیٰ  سٕے  نِشہِ  چُھ  اجرِ  عظیم۔"
  },
  {
    "verse_id": 29,
    "translation": "اے  ایمان  والیو!  اگر  تۆہۍ  اللہ  تعالیٰ  سُنٛد  تقویٰ  اختیار  کٔرِو  سہُ  کرِ  (تیٚلہِ)  تُہٕندِ  خٲطرٕ  حقس  تہٕ  بٲطلس  منٛز  فرق  کرن  واجِنۍ  حجت  (تہٕ  ہدایت)  مقرر  تہٕ  تُہٕندِ  (دامنہٕ)  نِشہِ  مِٹاوِ  تُہٕنٛدۍ  گناہ  تہٕ  تۅہیہِ  کریو  مغفرت،  تہٕ  اللہ  تعالیٰ  چُھ  بٔڑۍ  فضل  کرن  وول۔"
  },
  {
    "verse_id": 30,
    "translation": "تہٕ  ییٚلہِ  کٲفر  لُکھ  تۅہیہِ  خلاف  رٲسہٕ  پٲٹھۍ  سٲزِشہِ  کران  ٲسۍ  زِ  تِم  کرہن  تۅہیہِ  قٲد  یا  کرہن  تۅہیہِ  قتل  یاکڑہن  توہیہِ  (وطنہٕ  منٛزٕ)،تہٕ  (یپٲرۍ)  ٲسۍ  تِم  سٲزشی  منصوبہٕ  بناوان  تہٕ  (ہۅپٲرۍ)  اوس  اللہ  تعالیٰ  (تِہُنٛد  مکر  رد  کرنہٕ  خٲطرٕ  پنٕنۍ)  تدبیر  کران،تہٕ  اللہ  تعالیٰ  چُھ  سارِوٕے  کھۅتہٕ  بہتر  مخفی  تدبیر  کرن  وول۔"
  },
  {
    "verse_id": 31,
    "translation": "تہٕ  ییٚلہِ  تِمن  پیٚٹھ  سٲنۍ  آیات  چِھ  پرنہٕ  یِوان  تم  چِھ (تیٚلہِ)  ونان  بے  شک  بوٗز  اَسہِ  ہرگاہ  أسۍ  یژھو  تیٚلہِ  ہیٚکو  أسۍ  تہِ  اَتھ (کلامس) ہیوٗ  ؤنِتھ  یہِ  چُھنہٕ  بروٗنٹھِمیٚن  ہٕنزو (خیٲلی) داستانَو  وَرٲے  کِہِنۍ (تہِ)۔"
  },
  {
    "verse_id": 32,
    "translation": "تہٕ  ییٚلہِ  تِمَو  (طعنہٕ  رٔنگۍ)  وۆنٛ،  اے  اللہ!  اگر  یۅہے  (قرآن)  چانہِ  طرفہٕ  حق  چُھ  تیٚلہِ  وال  (اَمہِ  کہ  نافرمٲنی  ہٕنٛدِ  بٲعثہٕ)  اَسہِ  پیٚٹھ  آسمانہٕ  پیٚٹھہٕ  کنہِ  نَتہٕ  سوز  اَسہِ  پیٚٹھ  کانٛہہ  دگ  تُلوُن  عذاب۔"
  },
  {
    "verse_id": 33,
    "translation": "تہٕ  (درحقیقت  چھے٘  کتھ  یہِ  زِ)  اللہ  تعالیٰ  سٕنز  چھَنہٕ  یہِ  شان  زِ  تِمن  پیٚٹھ  کرِ  عذاب  اَتھ  صورتس  منٛز  زِ  (اے  حبیبِ  مکرّم!)  تۆہۍ  تہِ  ٲسِو  تِمن  منٛز  (موجود)،  تہٕ  نَہ  چُھ  اللہ  تعالیٰ  تِتھِس  حالتس  منٛز  تِمن  پیٚٹھ  عذاب  فرماون  وول  زِ  تِم  آسن  (تس  نِشہِ)  مغفرت  منگان۔"
  },
  {
    "verse_id": 34,
    "translation": "(تُہٕندِ  مدینہٕ  کہ  ہجرت  پتہٕ)  کیا  وجہ  ہیٚکہِ  تِمن  (مکہٕ  کیٚن  کٲفرن)  خٲطرٕ  بیٚیہِ  ٲسِتھ  زِ  اللہ  تعالیٰ  دِیہِ  نہٕ  (وۅنۍ)  تِمن  عذاب  حالانکہ  تِم  چِھ  (لُکن)  مسجدِ  حرام  (یعنی  کعبتہ  اللہ)  نِشہِ  رُکاوان  تہٕ  تِم  چِھنہٕ  تَمِکۍ  ولی  (یا  متّولۍ)  آسنس  لایق  تہِ،تَمِکۍ  اولیأ (یعنی  دوست)  چِھ  صرف  پرہیزگار  لُکھ  آسان  مگر  تِمَو  منٛزٕ  چِھنہٕ  اکثر  (یہِ  حقیقت)  زانانٕے۔"
  },
  {
    "verse_id": 35,
    "translation": "تہٕ  بیت  اللہ  (یعنی  خانہ  کعبس)  نِشہِ  تِہٕنز  (ناوٕچ)  نماز  چھَنہٕ  شُرِنیٚو  تہٕ  اَتھہٕ  وایِنہٕ  وَرٲے  کِہِنۍ،لہٰذا  وُچِھو  تۆہۍعذاب  (بُک  مزٕہ)  اَمہِ  وجہ  کِنۍ  زِ  تۆہۍ  ٲسِوٕ  کفرکران۔"
  },
  {
    "verse_id": 36,
    "translation": "بے  شک  چِھ  کٲفر  لُکھ  پَنُن  مال  تہٕ  دولت  (اَمہِ  موجوب)  خرچ  کران  زِ  (اَمہِ  کہ  اثرٕ  سٍتۍ)  رُکاون  تِم  (لُکن)  اللہ  تعالیٰ  سنٛز  وَتہِ  نِشہِ  (یعنی  دین  چہِ  وتہِ  نش)،  لہٰذا  روزِن  تِم  اَتھ  وُنہِ  خرچ  کران  پتہٕ  بَنہِ  (یہِ  خرچ  کرُن)  تِہِندِس  حقس  منٛز  افسوس  (یعنی  حسرت  تہٕ  ندامت)  پتہٕ  یِن  تِم  (اللہ  تعالیٰ  سٕندِ  گرفت  کہ  ذریعہ)  پسپاکرنہٕ،  تہٕ  یِمَو  لُکو  کفر  چُھ  اختیار  کۆرمُت  تِم  یِن  جہنمس  کُن  چھَگ  دِتھ  پکناونہٕ۔"
  },
  {
    "verse_id": 37,
    "translation": "تاکہ  اللہ  تعالیٰ  کرِ  ناپاک  (کردارن)  پاکیزٕہ  (کردارن)  نِشہِ  جدا  تہٕ  ناپاکنے  (یعنی  نجاست  لد  کردارن)  تھاوِ  اَکھ  أکِس  پی٘ٹھ (وارِوارِ  غٲلب)  کران  پتہٕ  کرِسارِنٕے  (ٲخرس  پی٘ٹھ) کُنی  بنہٕ  پتہٕ  تراوِ  اَتھ  (ڈھیرس)  جہنمس  منٛز،  یِمَے  لُکھ  چِھ  خسارٕہ  تُلن  والۍ۔"
  },
  {
    "verse_id": 38,
    "translation": "تۆہۍ  فرمٲوِو  کفر  کرن  والیٚن  ہرگاہ  تِم  (پننیو  کٲفرانہٕ  کامیو  نِشہِ)  باز  یِن  تیٚلہِ  یِن  تِہِندۍ  تِم  (گناہ)  بخشنہٕ  یِم  پتھ  کُن  گٔمٕتۍ  چِھ  تہٕ  اگر  تِم  بیٚیہِ  تی  کینٛژھاہ  کرن  تیٚلہِ  چُھ  یقینا  بروٗنٹھِمیٚن  ہُنٛد  (عذاب  در  عذابُک)  طریقہٕ  پَتھ  کُن  سپُدمُت  (تِمن  سٍتۍ  تہِ  سپدِ  تی  کینژھاہ)۔"
  },
  {
    "verse_id": 39,
    "translation": "تہٕ  (اے  اہلِ  حق!)  تۆہۍ  روٗزِو  تِمن  (ظلم  و  طاغوت  کیٚن  سرغنن)  سٍتۍ  (امنہٕ  کہ  قیام  خٲطرٕ)  جنگ  کران  یۆت  تام  زن  کانٛہہ  فتنہ  (پتھ  کُن)  روزِ  نہٕ۔  تہٕ  سورُے  دین  (یعنی  بندگی  تہٕ  زندگی  ہُنٛد  نظام)  سپدِاللہ  تعالیٰ  سُندُے،  پتہٕ  اگر  تِم  باز  پھیرن  تیٚلہِ  چُھ  اللہ  تعالیٰ  بے  شک  تَتھ  (عملہِ)  یۅسہٕ  تِم  کران  چِھ،  وارٕ  پٲٹھۍ  وُچھان۔"
  },
  {
    "verse_id": 40,
    "translation": "تہٕ  ہرگاہ  تِمَو  (حق  کہ  اطاعت  نِشہِ)  روگردٲنی  کٔر  تیٚلہِ  زٲنِو  زِ  بے  شک  چُھ  اللہ  تعالیٰ  ہٕے  تُہُنٛد  مولیٰ  (یعنی  حمایت  کرن  وول)،  (سُے)  چُھ  بہتر  حمایتی  تہٕ  بہتر  مددگار۔"
  },
  {
    "verse_id": 41,
    "translation": "بیٚیہِ  زٲنِو  زِ  یِکینٛژھاہ  مالِ  غنیمت  تۅہیہِ  حٲصل  آسیٚو  کۆرمُت  تَمِیک  پوٗنٛژِم  حصہٕ  چُھ  اللہ  تعالیٰ  سٕندِ  خٲطرٕ  تہٕ  رسول  (صلی  اللہ  علیہ  وسلم)  سٕند  خٲطرٕ  تہٕ  رسول  (صلی  اللہ  علیہ  وسلم)  سٕنٛدیٚن  قرابت  دارن  خٲطرٕ  بیٚیہِ  یتیمن  تہٕ  محتاجن  تہٕ  مسافرن  خٲطرٕ۔  اگر  تۅہیہِ  اللہ  تعالیٰ  ہس  پیٚٹھ  تہٕ  تَتھ  (وحی)  پیٚٹھ  ایمان  چُھو  اۆنمُت  یۅسہٕ  اَسہِ  پننِس  (برگزیدٕہ)  بندس  پیٚٹھ  (حق  و  بٲطلس  درمیان)  فٲصلہٕ  کہ  دۅہ  نٲزل  فرمٲو  سُہ  دۅہ  (ییٚلہِ  بدرکِس  مٲدانس  منٛز  مومنن  تہٕ  کٲفرن  ہٕنٛدۍ)  دۅشوَے  لشکر  پانہٕ  وٲنۍ  اَکھ  أکِس  سٍتۍمقابلہٕ  ٲسۍکران،  تہٕ  اللہ  تعالیٰ  چُھ  پرتھ  چیزس  پیٚٹھ  قدرت  تھاوان۔"
  },
  {
    "verse_id": 42,
    "translation": "ییٚلہِ  تۆہۍ  (مدینہ  کہ  طرفہ)  وادی  ہٕنٛدِس  قریبی  بٔٹھِس  پیٚٹھ  ٲسۍوٕ  تہٕ  تِم  (کفّار)  ٲسۍ  (دۆیِمہِ  طرفہٕ)  دوٗرِکِس  بٔٹھِس  پیٚٹھ  تہٕ  (تجارتی)  قافلہٕ  اوس  تۅہیہِ  بۅن  کُن،  تہٕ  اگر  تۆہۍ  (جنگ  خٲطرٕ)  کانٛہہ  وعدٕہ  کٔرۍہِو  تیٚلہِ  وٲتِہِوضرور  (پننہِ)  وعدٕہ  ڈٔلتھ  (وقتن  منٛز)  مگر  (اللہ  تعالیٰ  ہن  کٔرۍنَو  تۆہۍ  بغیر  وعدٕہ  أکۍ  سٕے  وقتس  پیٚٹھ  جمع)  یہِ  (سَپُد)  اَمہِ  موجوب  زِ  اللہ  تعالیٰ  کرِ  تَتھ  کامہِ  پوٗرٕ  یَتھ  (بہرحال)  سَپدُنُے  اوس  تاکہ  ییٚمِس  شخصس  مرُن  چُھ  سُہ  مرِحجت  (مکمل  سپدنہٕ)  سٍتۍ  تہٕ  ییٚمِس  زندٕہ  چُھ  روزُن  سُہ  روزِزندٕہ  حجت  (مکمل  سپدنہٕ)  سٍتۍ۔  (یعنی  پۯتھ  کٲنسہِ  برونٛہہ  کنہِ  گژِھہ  اسلام  تہٕ  رسول  برحق  صلی  اللہ  علیہ  وسلمن  ہٕنٛدِس  صداقتس  پیٚٹھ  حجت  قٲیِم)،  تہٕ  بے  شک  چُھ  اللہ  تعالیٰ  وارٕ  پٲٹھۍ  بوزن  وول  زانن  وول۔"
  },
  {
    "verse_id": 43,
    "translation": "(سُہ  واقعہ  پٲوِو  یاد)  ییٚلہِ  تۅہیہِ  اللہ  تعالیٰ  ہن  تُہٕندِس  خوابس  منٛز  تِمن  کٲفرن  (ہُنٛد  لشکر)  کم  کٔرِتھ  اوسنَو  ہوومُت  تہٕ  اگر  (اللہ  تعالیٰ)  تۅہیہِ  سُہ  زیادٕہ  کٔرِتھ  ہاوِہیٚو  (اے  مسلمانو!)  تیٚلہِ  ہٲرِہِوتۆہۍ  ہمت  تہٕ  تۆہۍ  لٲگِہِو  یقینا  اَتھ  (جنگ  کِس)  معاملس  منٛز  پانہٕ  وٲنۍ  ژُوٕنۍ  مگراللہ  تعالیٰ  ہن  بچٲوۍ  (مسلمان  بزدلی  تہٕ  باہمی  پھاٹوَن  وادٕ  نِشہِ)۔  بے  شک  چُھ  سُہ  سیٖنن  ہٕنزن  (کٔھٹِتھ)  کتھن  وارٕ  پٲٹھۍ  زانن  وول۔"
  },
  {
    "verse_id": 44,
    "translation": "تہٕ  (سُہ  منظر  تہِ  پٲوِو  یِمن  یاد)  ییٚلہِ  تٔمۍ  تِم  کٲفر  (یعنی  کٲفرن  ہُنٛد  فوج)  پانہٕ  وٲنۍ  مقابلہٕ  کہ  وقتہٕ  (تہِ  محض)  تُہٕنزن  أچھن  منٛز  تۅہیہِ  کم  کٔرِتھ  ہوونَوتہٕ  تۆہۍ  ہٲوِنَو  تِہٕنزن  أچھن  منٛز  کم  کٔرِتھ  (تاکہ  دۅشوَے  لشکر  روزن  لڑایہِ  منٛز  تیار)  اَمہِ  موجوب  زِ  اللہ  تعالیٰ  کرِاَتھ (بھرپوٗر  جنگ  کِس  نتیجہ  ہس  منٛز  کفارن  ہٕندِ  ہارنُک)  حکم  پوٗرٕ  یہِ  زن  (اللہ  تعالیٰ  ہس  نِشہِ)  مقرر  اوس  سپُدمُت،  تہٕ  (ٲخرکار)  چھے٘  تمام  کامہِ  اللہ  تعالیٰ  سٕے  کُن  پھِرنہٕ  یِوان۔"
  },
  {
    "verse_id": 45,
    "translation": "اے  ایمان  والیو!  ییٚلہِ  (دشمن  سٕندِس)  کُنہِ  فوجس  سٍتۍ  تُہُنٛد  مقابلہٕ  سپدِ  تیٚلہِ  ٲسِو  ثٲبت  قدم  روزان  تہٕ  اللہ  تعالیٰ  ٲسِیوٗن  کثرت  سان  یاد  کران  تاکہ  تۆہۍ  لٔبِو  کامیٲبی۔"
  },
  {
    "verse_id": 46,
    "translation": "بیٚیہِ  کٔرِو  اللہ  تعالیٰ  سٕنز  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنٛز  اطاعت  تہٕ  پانہٕ  وٲنۍ  مَہ  ٲسِو  ژُوان  نَتہٕ  گٔژِھو  (چھلہِ  چھلہِ  تہٕ  کمزور  سپدِتھ)  بُزدل  تہٕ  (دشمنن  برونٛہہ  کنہِ)  ژَلہِ  تُہُنٛد  ہوانیٖرِتھ  (یعنی  تُہُنٛدبیٖم  روزِ  نہٕ  تِمن)  بیٚیہِ  کٔرِو  صبر، بے  شک  چُھ  اللہ  تعالیٰ  صبر  کرن  والیٚن  سٍتۍ۔"
  },
  {
    "verse_id": 47,
    "translation": "تہٕ  تِتھیٚن  لُکن  ہٕنٛدۍ  پٲٹھۍ  مَہ  بٔنِو  یِم  پننیٚو  گرو  منٛزٕہیٚٹہٕ  دِوان  دِوان  تہٕ  لُکن  ہاوان  ہاوان  درامٕتۍ  ٲسۍتہٕ  (یِم  لُکن)  اللہ  تعالیٰ  سٕنزِ  وَتہِ  نِشہِ  پتھ  رٹان  ٲسۍ،  تہٕ  اللہ  تعالیٰ  چُھ  تِہٕنزن  کامیٚن  یِمہٕ  تِم  کران  چِھ  (پننہِ  علمہٕ  تہٕ  قدرت  سٍتۍ)  احاطہٕ  کٔرِتھ۔"
  },
  {
    "verse_id": 48,
    "translation": "تہٕ  ییٚلہِ  شیطانن  تِمن  (کٲفرن)  خٲطرٕ  تِہِندۍ  اعمال  شوٗبدار  بنٲوِتھ  ہٲوۍ  تہٕ  تٔمۍ  وۆن  (تِمن)،  اَز  ہیٚکہِ  نہٕ  لُکو  منٛزٕ  تۅہیہِ  پیٚٹھ  کانٛہہ  غٲلب  (سپدِتھ)  تہٕ  بے  شک  چُھس  بہٕ  تۅہیہِ  پناہ  دِنہٕ  وول  (مددگار)۔  پتہٕ  ییٚلہِ  دۅشوٕیَو  فوجَو  ﴿پنُن  پان﴾ اَکھ  الس  (برونٛہہ  کَنہِ﴾  وُچھ  پتہٕ  ژۆل  سُہ  پۆت  کھوری  تہٕ  لۆگ  وَننہِ،  بے  شک  چُھس  بہٕ  تۅہیہِ  نِشہِ  بیزار۔  یقینا  چُھس  بہٕ  تہِ  (کینٛژھاہ)  وُچھان  یہِ  نہٕ  تۆہۍ  وُچھان  چِھو،  بے  شک  چُھس  بہٕ  اللہ  تعالیٰ  ہس  کھۅژان،  تہٕ  اللہ  تعالیٰ  چُھ  سخت  عذاب  دِنہٕ  وول۔"
  },
  {
    "verse_id": 49,
    "translation": "تہٕ  (سُہ  وقت  تہِ  کٔرِو  یاد)  ییٚلہِ  منافق  تہٕ  تِم  لُکھ  یہِٕندیٚن  دِلن  منٛز  (کفرٕچ)  بیمٲرۍ  چھے٘  ونان  ٲسۍزِ  یِم  (مسلمان)  چِھ  یہِندۍ  دینن  سیٚٹھاہ  مغرور  کٔرِمٕتۍ،  (ییٚلہِ  زن  حقیقت  حال  یہِ  چھے٘  زِ)  یُس  کانٛہہ  اللہ  تعالیٰ  ہس  پیٚٹھ  توکل  چُھ  کران  تیٚلہِ  چُھ (اللہ  تعالیٰ  تٔمۍ  سٕنزن  تمام  کامیٚن  ہُنٛد  کفیل  بنان  تہٕ  چُھ)  بے  شک  اللہ  تعالیٰ  سیٚٹھاہ  غٲلب  بۆڈ  حکمت  وول۔"
  },
  {
    "verse_id": 50,
    "translation": "تہٕ  اگر  تۆہۍ  (سُہ  منظر)  وُچِھو  (تیٚلہِ  گژھیٚو  تعجب)  ییٚلہِ  فرشتہٕ  کٲفرن  ہُنٛد  زُو  چِھ  قبض  کران  تِم  چِھ  تِہٕندیٚن  بُتھیٚن  تہٕ  تِہٕندیٚن  پُشتن  پیٚٹھ  (ڈۅکٕرۍ)  دَب  والان  روزان  تہٕ  (ونان  چِھ  زِ  جہنم  کہ)  نارٕ  کہ  عذابُک  مزٕہ  وُچِھو۔"
  },
  {
    "verse_id": 51,
    "translation": "یہِ  (عذاب)  چُھ  تِمن  (اعمالِ  بدن)  ہٕنٛدِ  بدلہٕ  یِم  تُہٕندیٚو  اَتھَو  برونٛہہ  کُن  سوٗزۍ  تہٕ  اللہ  تعالیٰ  چُھنہٕ  ہرگز  بندن  پیٚٹھ  ظلم  کرن  وول۔"
  },
  {
    "verse_id": 52,
    "translation": "(یِمن  کٲفرن  ہُنٛد  حال  تہِ)  چُھ  قومِ  فرعون  تہٕ  تِمن  بروٗنٹھِمیٚن  لُکن  ہٕنٛدِ  حالٕکۍ  پٲٹھۍ۔  تِمَو  (تہِ)  اوس  اللہ  تعالیٰ  سٕندیٚن  آیاتن  ہُنٛد  انکار  کۆرمُت،  اَمہِ  موجوب  رٔٹۍ  تِم  اللہ  تعالیٰ  ہن  تِہِندیٚو  گناہَو  ہٕنٛدِ  بٲعث  (عذابس  منٛز)۔  بے  شک  چُھ  اللہ  تعالیٰ  طاقت  وول  سخت  عذاب  دِنہٕ  وول۔"
  },
  {
    "verse_id": 53,
    "translation": "یہِ  (عذاب)  چُھ  اَمہِ  وجہ  کِنۍ  زِ  اللہ  تعالیٰ  چُھنہٕ  کُنہِ  نعمتس  ہرگز  بدلن  وول  یۅسہٕ  تٔمۍ  کُنہِ  قومس  پیٚٹھ  عطا  آسہِ  کٔرمٕژ  یۆت  تام  نہٕ  تِم  لُکھ  بذاتِ  خۅد  پننہِ  نعمتٕچ  حالت  بدلاوَن  (یعنی  کفرانِ  نعمت،  گناہ  تہٕ  نافرمٲنی  کرن  تہٕ  پتہٕ  روزِ  نہٕ  تِمن  منٛز  خسارُک  تہٕ  نقصانُک  احساس  تہِ  تیٚلہِ  چُھ  سُہ  قوم  ہلاکتس  تہٕ  بربٲدی  ہٕنٛدِس  زدس  منٛز  یِوان)  بے  شک  چُھ  اللہ  تعالیٰ  وارٕ  پٲٹھۍ  بوزن  وول  زانن  وول۔"
  },
  {
    "verse_id": 54,
    "translation": "یہِ  (عذاب)  تہِ  چُھ  قوم  فرعون  تہٕ  تِمن  بروٗنٹھِمیٚن  لُکن  ہٕنٛدِ  دستورمطٲبق،  تِمَو  (تہِ)  اوس  پننِس  ربّ  سٕنزن  نِشٲنِین  انکار  کۆرمُت  اَمہِ  موجوب  کٔرۍ  اَسہِ  تِم  تِہِندیٚن  گناہن  ہٕنٛدِ  بٲعث  ہلاک  تہٕ  اَسہِ  کٔرۍاہلِ  فرعون  (دریاوس  منٛز)  غرق  تہٕ  تِم  ٲسۍ  اَند  ہیٚتھ  ظٲلم۔"
  },
  {
    "verse_id": 55,
    "translation": "بے  شک  چِھ  اللہ  تعالیٰ  ہس  نزدیک  تمام  جانورو  کھۅتہٕ  (تہِ)  بدتر  تِم  لُکھ  یِمَو  کفر  کۆر  پتہٕ  چِھنہٕ  تِم  ایمان  اَنان۔"
  },
  {
    "verse_id": 56,
    "translation": "یِم  چِھ  (بنو  نضیرکۍ  تہٕ  بنوقریظکۍتِم)  لُکھ  یِمن  تۅہیہِ  (واریاہہِ  لٹہِ  پانہ  وٲنۍ  امنُک  تہٕ  سیاست  کہِ  حفاظتُک)  وعدٕہ  ہیۆتُو  پتہٕ  چِھ  تِم  پۯتھ  لَٹہِ  (مکہٕ  کین  کُفارن  مدینس  پیٹھ  بلا  وجہ  حملس  دوران  جنگی  سازوسامان  تہٕ  معلومات  فراہم  کٔرتھ)  پَنُن  وعدٕہ  پھُٹراوان  تہٕ  تِم  چِھنہٕ  (امہِ  یچھ  کامہِ  نِش)  بازیوان۔"
  },
  {
    "verse_id": 57,
    "translation": "لہٰذا  اگر  تۆہۍ  تِم  (میدانِ)  جنگس  منٛز  لٔبیوٗکھ  تیٚلہِ  کٔرو  تمن  سٍتۍ  (سہُ)  سلوک  یمہِ  کہ  ذریعہ  تۆہۍ  تِہِندۍ  پٔتِم  (تہِ)  ژلنچ  وتھ  اختیار  کرنس  پیٹھ  مجبور  کرۍ  ہوٗکھ  تاکہ  تِمن  گژِھہ  نصیحت  حٲصل۔"
  },
  {
    "verse_id": 58,
    "translation": "تہٕ  اگر  تۅہیہِ  کُنہِ  قومہٕ  نِشہِ  خیانتُک  اندیشہِ  آسہِ  تیٚلہِ  چٔھکِو  تِہُنٛد  عہد  تِمن  کُن  برابری  ہٕنٛدِس  بنیادس  پیٚٹھ۔  بے  شک  چُھنہٕ  اللہ  تعالیٰ  دغا  بازن  پسند  کران۔"
  },
  {
    "verse_id": 59,
    "translation": "تہٕ  کٲفرلُکھ  مَہ  روٗزِن  ہرگز  اَتھ  گمانس  منٛز  زِ  تِم  گے  کامیاب  (یا  تِم  آے  منشہ  الٰہی  یس  پیٹھ  غٲلب)۔  بے  شک  ہیٚکن  نہٕ  تِم  (اللہ  تعالیٰ  سندس  طاقتس)  ہارنٲوتھ۔"
  },
  {
    "verse_id": 60,
    "translation": "تہٕ  (اے  مسلمانو!)  تِہِندِ  (مقابلہٕ)  خٲطرٕیوٗت  تۅہیہِ  پِلہِ  تیوٗت  تھٲوِو  (ہتھیارن  ہُنٛد  تہٕ  جنگ  کہ  سامانُک)  قوت  دستیاب  تہٕ  گٔنڈِتھ  تھاونہٕ  آمتی٘ن  گُری٘ن  ہُنٛد  (کھیو٘ل  تہِ)،  اَمہِ  (بچاوچہ  تیٲری)  سٍتۍ  روٗزِیوٗکھ  تو٘ہۍاللہ  تعالیٰ  سٕندۍ  دشمن  تہٕ  پنٕنۍ  دشمن  (پانس  پیٚٹھ  حملہٕ  کرنہ  نِش)  کھۅژناوان  تہٕ  تِمَو  وَرٲے  باقی  تہِ  یمن  (ہنٛزکٔھٹِتھ  دشمنی)  تو٘ہۍ  زانان  چِھو  نہٕ،  اللہ  تعالیٰ  چُھ  تِمن  زانان۔  بی٘یہِ  یِکینٛژھاہ  تو٘ہۍ  (پننہ  بچاوٕ  خٲطرٕ)  اللہ  تعالیٰ  سٕنزِ  وَتہِ  منٛز  خرچ  کٔرِو  تۅہیہِ  یِیہِ  تَمِیُک  پوٗرِ  پوٗر  بدلہٕ  دِنہٕ  تہٕ  تۅہیہِ  سٍتۍ  یِیہِ  نہٕ  ناانصٲفی  کرنہٕ۔"
  },
  {
    "verse_id": 61,
    "translation": "تہٕ  اگر  (تۆہیہ  سٍتۍ  جنگس  منٛز  آوٕرۍ)  تِم  (کفار)  صلح  تہٕ  امن  خٲطرٕ  نَیمن  تیٚلہِ  گٔژِھو  تۆہۍ  تہِ  اَتھ  کُن  مٲیل  تہٕ  اللہ  تعالیٰ  ہس  پیٚٹھ  تھٲوِو  بھروسہٕ۔  بے  شک  چُھ  سُے  وارٕ  پٲٹھۍ  بوزن  وول  زانن  وول۔"
  },
  {
    "verse_id": 62,
    "translation": "تہٕ  ہرگاہ  تِم  تۅہیہِ  دوکھہٕ  دِیُن  یَژھن  تیٚلہِ  چُھ  بے  شک  اللہ  تعالیٰ  تُہٕندِ  خٲطرٕ  کٲفی،  سُے  چُھ  ییٚمۍ  تۅہیہِ  (سیدِسیود)  پننہِ  مددٕ  کہ  ذریعہ  تہٕ  اہلِ  ایمانن  ہٕنٛدِ  ذریعہ  طاقت  بخُش  (یم  تُہنٛز  پٲروی  چِھ  کران)۔"
  },
  {
    "verse_id": 63,
    "translation": "تہٕ  (تٔمی)  کۆر  یِمن  (مسلمانن)  ہٕندیٚن  دِلن  منٛز  اَکھ  أکۍ  سُنٛد  الفت  پٲدٕ۔  اگر  تۆہۍ  تہِ  سورُے  یہِ  زمینس  منٛز  چُھ  خرچ  کٔرۍہِو  تیٚلہِ  تہِ  ہیٚکہِو  نہٕ  تۆہۍ  (یِمَو  تمام  مٲدی  وسیلو  سٍتۍ)  تہِ  تِہٕندیٚن  دِلن  منٛز  (یہِ)  الفت  پٲدٕ  کٔرِتھ  مگراللہ  تعالیٰ  ہن  کۆر  تِمن  درمیان  (اکہِ  روٗحٲنی  رشتہٕ  سٍتۍ)  محبت  پٲدٕ۔  بے  شک  چُھ  سُہ  بۆڈ  غلبہٕ  وول  حکمت  وول۔"
  },
  {
    "verse_id": 64,
    "translation": "اے  نبی  (معظم!  صلی  اللہ  علیہ  وسلم)  تُہٕندِ  خٲطرٕ  چُھ  اللہ  تعالیٰ  کٲفی  بیٚیہِ  تِم  مسلمان  یِمَو  تُہٕنز  پٲروی  کٔر  اختیار۔"
  },
  {
    "verse_id": 65,
    "translation": "اے  نبی  (مکرّم!)  تۆہۍ  دِیِو  ایمان  والیٚن  (ظلم،  جبر  تہٕ  زیادتی  جٲری  تھاون  والیٚن  خلاف)  جہادکرنٕچ  ترغیب،  ہرگاہ  تۅہیہِ  منٛزٕ  (جنگس  منٛز)  وُہ  (20)  ثٲبت  قدم  روزن  وٲلۍ  آسن  تیٚلہِ  یِن  تِم  دۅن  ہتن  (200  جنگجو  کفارن)  پیٚٹھ  غٲلب  تہٕ  ہرگاہ  تۅہیہِ  منٛزٕ  (اَکھ)  ہتھ  (ثٲبت  قدم)  آسن  تیٚلہِ  یِن  (جنگجو)  کٲفرو  منٛزٕ  (أکِس)  ساسس  پیٚٹھ  غٲلب  اَمہِ  وجہ  کِنۍ  زِتِمن  چَھنہٕ  (خدٲیی  رازن  ہٕنز)  سۅدبۅد۔"
  },
  {
    "verse_id": 66,
    "translation": "وۅنۍ  لۆژروو  اللہ  تعالیٰ  ہن  تۅہیہِ  نِشہِ  (پننہِ  حکمُک  بار)  تس  چُھ  معلوم  زِتۅہیہِ  منٛزچھے٘  (کُنہِ  حدس  تام)  کمزوری  لہٰذا  (چُھ  وۅنۍ  تخفیف  پتہٕ  حکم  یہِ  زِ)  اگر  تۅہیہِ  منٛزٕ  (اَکھ)  ہتھ  (نفر)  ثٲبت  قدم  روزن  وٲلۍ  آسن  (تیٚلہِ)  یِن  تِم  دۅن  ہتن  (کفارن)  پیٚٹھ  غٲلب  تہٕ  ہرگاہ  تۅہیہِ  منٛزٕ  (اَکھ)  ساس  آسن  تیٚلہِ  یِن  تِم  اللہ  تعالیٰ  سٕنٛدِ  حکمہٕ  دۅن  ساسن  (کافرن)  پیٚٹھ  غٲلب،  بیٚیہِ  چُھ  اللہ  تعالیٰ  صبر  کرن  والیٚن  سٍتۍ  (یہِ  چُھ  مومنن  خٲطرٕ  ہدف  زِ  جہاد  کِس  مٲدانس  منٛزگژِھہ  تِہِندِ  ایمٲنی  جذبُک  اثر  کم  از  کم  یہِ  آسُن)۔"
  },
  {
    "verse_id": 67,
    "translation": "کٲنسہِ  نبی  یس  چُھنہٕ  یہِ  شوٗبان  زِ  تس  خٲطرٕ  آسن  (کافر)  قٍدۍ  یۆت  تام  نہٕ  سُہ  زمینس  منٛز  تِمن  (فتنس  گۅڈبرن  والیٚن  تہٕ  دہشت  گردجنگجو  وَن)  ہٕنزخون  ریزی  وارٕ  پٲٹھۍ  کرِ۔  تۆہۍ  لُکھ  چِھو  دُنیاہُک  مال  و  اسباب  یَژھان،  تہٕ  اللہ  تعالیٰ  چُھ  ٲخرتُک  (رٕژر)  یژھان،  تہٕ  اللہ  تعالیٰ  چُھ  سیٚٹھاہ  غٲلب  حکمت  وول۔"
  },
  {
    "verse_id": 68,
    "translation": "اگراللہ  تعالیٰ  سٕندِ  طرفہٕ  گۅڈے  (معٲفی  ہُنٛد  حکم)  لیٚکِھتھ  آسِہے  نہٕ  تیٚلہِ  واتِہیٚو  یقینا  تۅہیہِ  تَتھ  (فدیہِ  کِس  مال  کِس  بارس)  منٛز  یُس  تۅہیہِ  (بدرکیٚن  قٍدیٚن  نِشہِ)  حٲصل  اوسُو  کۆرمُت،  بۆڈ  عذاب۔"
  },
  {
    "verse_id": 69,
    "translation": "لہٰذا  کھیٚیِو  تۆہۍ  تَمہِ  منٛزٕ  یُس  حلال،  پاک  مالِ  غنیمت  تۅہیہِ  حٲصل  چُھو  کۆرمُت  بیٚیہِ  روٗزِو  اللہ  تعالیٰ  ہس  کھوژان۔  بے  شک  چُھ  اللہ  تعالیٰ  بۆڈ  بخشن  وول  سیٚٹھاہ  مہربان۔"
  },
  {
    "verse_id": 70,
    "translation": "اے  نبی!  تۆہۍ  فرمٲوِو  تِمن  یِم  تُہٕندیٚن  اَتھن  منٛز  قٍدۍ  چِھ،  اگراللہ  تعالیٰ  ہن  تُہٕندیٚن  دِلن  منٛز  رٕژَر  زون  تیٚلہِ  کریو  تۅہیہِ  تَمہِ  (مال)  کھوتہٕ  بہتر  عطا  یُس  (فدیس  منٛز)  تۅہیہِ  نِشہِ  رٹنہٕ  چُھ  آمُت  بیٚیہِ  کریو  تۅہیہِ  مغفرت،  تہٕ  اللہ  تعالیٰ  چُھ  بۆڈ  بخشن  وول  سیٚٹھاہ  مہربان۔"
  },
  {
    "verse_id": 71,
    "translation": "تہٕ  (اے  ٹاٹھہِ!)  ہرگاہ  تِم  تۅہیہِ  سٍتۍ  خیانت  یژھن  کرٕنۍ  تیٚلہِ  چھے٘  تِمَو  یقینا  اَمہِ  برونٛہہ  (تہِ)  اللہ  تعالیٰ  ہس  سٍتۍ  خیانت  کٔرمٕژ  لہٰذادِتۍ  تٔمۍ  (اَمی  وجہ  کِنۍ)  تِمَو  منٛزٕ  کینہہ  (تُہٕندِس)  قبضس  منٛز،  تہٕ  اللہ  تعالیٰ  چُھ  وارٕ  پٲٹھۍ  زانن  وول  حکمت  وول۔"
  },
  {
    "verse_id": 72,
    "translation": "بے  شک  یِمَو  لُکو  ایمان  اۆن  تہٕ  تِمَو  ترٲوۍ  (اللہ  تعالیٰ  سٕنٛدِ  خٲطرٕ)  وطن  بیٚیہِ  کۆرُکھ  پننیو  مالَو  تہٕ  جانَو  سٍتۍاللہ  تعالیٰ  سٕنزِ  وَتہِ  منٛزجہاد  تہٕ  یِمَو  لُکو  (مہاجرن)  جاے  دِژ  بیٚیہِ  کۆرُکھ  (تِمن)  مدد  تِمَے  لُکھ  چِھ  اَکھ  أکۍ  سٕندۍ  حقیقی  دوست،  تہٕ  یِمَو  لُکو  ایمان  اۆن  (مگراللہ  تعالیٰ  سٕنٛدِخٲطرٕ)  ترٲوِکھ  نہٕ  گرٕبار  تیٚلہِ  چُھنہٕ  تۅہیہِ  تِہٕنزِ  دوستی  سٍتۍ  کانٛہہ  غرض  یۆت  تام  زن  تِم  ہجرت  کرن  تہٕ  اگر  تِم  دینس  منٛز  (یعنی  دین  کیٚن  معاملاتن  منٛز)  تۅہیہِ  نِشہِ  مدد  یژھن  تیٚلہِ  چُھ  تۅہیہِ  پیٚٹھ  (تِمن)  مدد  کرُن  وٲجب  مگرتَتھ  قوم  کِس  مقابلس  منٛز  (کٔرۍزیٚو  نہٕ  مدد)  زِتۅہیہِ  تہٕ  تِمن  درمیان  آسہِ  (صلحُک  تہٕ  اَمنُک)  معاہدٕہ،  تہٕ  اللہ  تعالیٰ  چُھ  تِمن  کامیٚن  یِمہٕ  تۆہۍ  کران  چِھو  وارٕ  پٲٹھۍ  وُچھن  وول۔"
  },
  {
    "verse_id": 73,
    "translation": "تہٕ  یِم  لُکھ  کٲفر  چِھ  تِم  چِھ  اَکھ  أکِس  مددگار،  (اے  مسلمانو!)  ہرگاہ  تۆہۍ  (اَکھ  أکِس  سٍتۍ)  اَمہِ  آیہِ  (تعاوُن  تہٕ  مدد  تہٕ  اَتھہٕ  رۆٹ)  کٔرِو  نہٕ  تیٚلہِ  گژِھہ  زمینس  منٛز  (کفرُکہ  تہٕ  بٲطل  کہ  غلبُک)  فتنہٕ  تہٕ  بۆڈ  فساد  برپا۔"
  },
  {
    "verse_id": 74,
    "translation": "تہٕ  یِمَو  لُکو  ایمان  اۆن  تہٕ  بیٚیہِ  کٔر  تِمَو  ہجرت  تہٕ  اللہ  تعالیٰ  سٕنزِ  وَتہِ  منٛز  کۆرُکھ  جہاد  تہٕ  یِمَو  لُکو  (خداے  سٕنزِ  وَتہِ  منٛز  گرٕبار  تہٕ  وطن  قربان  کرن  والیٚن)  جاے  دِژ  تہٕ  (تِمن)  کۆرُکھ  مدد،  تِمَے  لُکھ  چِھ  حقیقتس  منٛزپٔزۍ  مسلمان،  تِمنٕے  خٲطرٕ  چُھ  مغفرتُک  تہٕ  عزتُک  روٗزی۔"
  },
  {
    "verse_id": 75,
    "translation": "تہٕ  یِمَو  لُکو  اَمہِ  پتہٕ  ایمان  اۆن  تہٕ  تِمَو  ترٲوۍ  حق چہِ  وَتہِ  منٛز  (قربٲنی  دِتھ)  گرٕبار  بیٚیہِ  کۆرُکھ  (عدل  و  انصاف  کِس  تہٕ  امن  و  سلامتی  ہٕنٛدِس  نوزٲیِدٕہ  نظامس  گِراون  والیٚن  حملہٕ  آورن  تہٕ  جنگجو  دشمنن  خلاف)  تۅہیہِ  سٍتۍ  رٔلِتھ  (دفٲعی)  جہاد  تیٚلہِ  چِھ  تِم  لُکھ  (تہِ)  تۅہی  منٛزٕ،  تہٕ  اللہ  تعالیٰ  سٕنزِ  کتابِہ  منٛز  چِھ  رشتہٕ  دار  (صلہ  رحمی  تہٕ  وراثت  کہ  لحاظہٕ)  اَکھ  أکۍ  سٕنٛدۍ  زیادٕہ  حق  دار،بے  شک  چُھ  اللہ  تعالیٰ  پۯتھ  چیزس  وارٕ  پٲٹھۍ  زانن  وول۔"
  }
]