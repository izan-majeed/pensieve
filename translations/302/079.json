[
  {
    "verse_id": 1,
    "translation": "تِمن (فرشتن) ہُنٛد  قسم  یِم (کٲفرن  ہُنٛد  زُو  تِہندیٚن  جسمن  ہٕندِ  اکہِ  اکہِ  تانہٕ  منٛزٕ)  سیٚٹھاہ  سختی  سان  کٔڑِتھ  چِھ  اَنان۔ یا۔ توانائی  ہٕنزن  تِمن  لہرن  ہُنٛد  قسم  یِمہٕ  مادس  منٛز  أژِتھ  کیمیائی  واٹن  چھے٘  سختی  سان  پُھٹراوان۔"
  },
  {
    "verse_id": 2,
    "translation": "تہٕ  تِمن  (فرشتن) ہُنٛد  قسم  یِم  (مومنن  ہٕندِ  زُوٕکۍ)  گنڈ  سیٚٹھاہ  نرمی  سان  یَلہٕ  چِھ  تراوان۔ یا۔توانائی  ہٕنزن  تِمن  لہرن  ہُنٛد  قسم  یِمہٕ  مادس  أندرۍ  کِنۍ  کیمیائی  واٹن  چھے٘  سیٚٹھاہ  نرمی  تہٕ  آرام  سان  پُھٹراوان۔"
  },
  {
    "verse_id": 3,
    "translation": "تہٕ  تِمن  (فرشتن)  ہُنٛد  قسم  یِم  (زمین  و  آسمانس  منٛزباگ)  تیزی  سان  ژھانٹہِ  چِھ  پھیران۔ یا۔  توانائی  ہٕنزن  تِمن  لہرن  ہُنٛد  قسم  یِمہٕ  آسمٲنۍ  خلاہس  تہٕ  فضاہس  منٛز  بلا  روک  ٹوک  پھیران  تھوران  چھے٘۔"
  },
  {
    "verse_id": 4,
    "translation": "پتہٕ  تِمن (فرشتن) ہُنٛد  قسم  یِم  لانٛپہٕ  تۯٲوِتھ (باقین  نِشہِ)  برونٛہہ  چِھ  گژھان۔ یا۔  پتہٕ  توانائی  ہٕنزن  تِمن  لہرن  ہُنٛد  قسم  یِمہٕ  رفتار،طاقت  تہٕ  کٔشش  کِنۍدۆیِمیٚن  لہرن  پیٚٹھ  سبقت  چھے٘  نِوان۔"
  },
  {
    "verse_id": 5,
    "translation": "پتہٕ  تِمن  (فرشتن)  ہُنٛد  قسم  یِم  مختلف  معاملن  ہٕنز  تدبیر  چِھ  کران۔ یا۔  پتہٕ  توانائی  ہٕنزن  تِمن  لہرن  ہُنٛد  قسم  یِمہٕ  باہمی  تعامُل  سٍتۍ  کائناتی  نظام  کہ  بقا  خٲطرٕ  توازن  تہٕ  تدبیر  چھے٘  قٲیِم  تھاوان۔"
  },
  {
    "verse_id": 6,
    "translation": "(ییٚلہِ  تِمن  یہِ  کایناتُک  نظام  درہم  برہم  کرنُک  حکم  سپدِ  پتہٕ)  یِیہِ  تَمہِ  دۅہ  (کایناتُک)  پۯتھ  متحرک  چیز  شدید  حرکتس  منٛز۔"
  },
  {
    "verse_id": 7,
    "translation": "پتہٕ  پتہٕ  یِنہٕ  وول  بیٚیہِ  اَکھ  بِنیُل  یِیہِ  اَتھ  پتے۔"
  },
  {
    "verse_id": 8,
    "translation": "تَمہِ  دۅہ  آسن (لُکن  ہٕندۍ) دل  خوف  تہٕ  اضطراب  سٍتۍ  دُبراے  کران۔"
  },
  {
    "verse_id": 9,
    "translation": "تِہٕنزٕ  أچھ  آسن (خوف  تہٕ  ہٲبت  سٍتۍ) بۅن  کُن۔"
  },
  {
    "verse_id": 10,
    "translation": "(کٲفر) چِھ  ونان،  کیا  أسۍ  یِموا  گۅڈنِچہِ  زندگی  کُن  پۆت  پھِرنہٕ  ؟"
  },
  {
    "verse_id": 11,
    "translation": "کیا  ییٚلہِ  ہا  أسۍ  دۅدریمژٕ (کھۅکھرِ) أڈِجہِ  سپدَو  (تیٚلہِ  تہِ  یِموٕہ  زندٕہ  کرنہٕ) ؟"
  },
  {
    "verse_id": 12,
    "translation": "تِم  چِھ  ونان،  یہِ (پۆت  پھیرُن) آسہِ  تَمہِ  وقتہٕ  تیٚلہِ  سیٚٹھاہ  خسارٕہ  لد  پۆت  پھیرُن۔"
  },
  {
    "verse_id": 13,
    "translation": "تیٚلہِ  آسہِ  یہِ  یِکہٕ  وَٹہٕ  شدید  بیٖم  ناک  آوازِ  سان  (کاینات  کیٚن  تمام  ستارن  تہٕ  سیّارن  ہُنٛد)  پھٹُن۔"
  },
  {
    "verse_id": 14,
    "translation": "پتہٕ  آسن  تِم (سٲری  لُکھ) اچانک (حشرٕکِس)  کھُلہٕ  مٲدانس  منٛز  موجود۔"
  },
  {
    "verse_id": 15,
    "translation": "کیا  تۅہیہِ  نِشہِ  وٲژاہ  موسیٰ (علیہ  السلام)  سٕنز  خبر۔"
  },
  {
    "verse_id": 16,
    "translation": "ییٚلہِ  تِہِندۍ  ربّن  طویٰ  چہ  مقدّس  وٲدی  منٛز  تِمن  ناد  لوےِمُت  اوس۔"
  },
  {
    "verse_id": 17,
    "translation": "(تہٕ  یہِ  حکم  اوسُن  دِیُتمُت  زِ)  فرعونس  نِشہِ  گژھ  سُہ  چُھ  بُتھۍ  پھِیُر  گۆمُت۔"
  },
  {
    "verse_id": 18,
    "translation": "پتہٕ  وَن (تس)،کیا  ژٕ  چُھکھہٕ  یَژھان  زِ  ژٕ  گژھکھ  پاک  سپدُنٍ  ؟"
  },
  {
    "verse_id": 19,
    "translation": "تہٕ  (کیا  ژٕ  چُھکھہٕ  یَژھان  زِ) بہٕ  کرے  ژے٘  چٲنِس  ربّس  کُن  رہنمٲیی  تاکہ  ژٕ  لاگکھ (تس) کھوژُن۔"
  },
  {
    "verse_id": 20,
    "translation": "پتہٕ  ہٲو  موسیٰ  ہن (علیہ  السلام) تس  بٔڑ  نِشٲنی۔"
  },
  {
    "verse_id": 21,
    "translation": "پتہٕ  پھِیُر  تٔمۍ  بُتھ  بیٚیہِ  کرٕن  نافرمٲنۍ۔"
  },
  {
    "verse_id": 22,
    "translation": "پتہٕ  لٲج  تٔمۍ (حق  نِشہِ) بُتھۍپھِیُر  سپدِتھ (موسیٰ  علیہ  السلامن  ہٕندِس  مخالفتس  منٛز) کوشش  تہٕ  تگ  دو  کرٕنۍ۔"
  },
  {
    "verse_id": 23,
    "translation": "پتہٕ  کٔرۍ  تٔمۍ (لُکھ) جمع  تہِ  دِژٕن  کریکھ۔"
  },
  {
    "verse_id": 24,
    "translation": "پتہٕ  وۆن  تٔمۍ،  بہٕ  چُھس  تُہُنٛد  سارِوٕے  کھوتہٕ  تھۆد  تہٕ  بۆڈ  ربّ۔"
  },
  {
    "verse_id": 25,
    "translation": "پتہٕ  رۆٹ  سُہ  اللہ  تعالیٰ  ہن  ٲخرت  تہٕ  دنیا  کیٚن  (دۅن) سزاہن  منٛز۔"
  },
  {
    "verse_id": 26,
    "translation": "بے  شک  چُھ  یَتھ (واقعس) منٛز  تس  شخصس  خٲطرٕ  بۆڈ  عبرت  یُس (اللہ  تعالیٰ  ہس) کھوژان  چُھ۔"
  },
  {
    "verse_id": 27,
    "translation": "کیا  تُہُنٛد  پٲدٕ  کرُن  چھا  زیادٕہ  مشکل  کِنہٕ  (پوٗرٕ)  آسمٲنۍ  کایناتُک،یۅسہٕ  تٔمۍ  بنٲو  ؟"
  },
  {
    "verse_id": 28,
    "translation": "تٔمۍ  کٔرۍ  آسمٲنۍ  کایناتکۍ  تمام  کُرّٕہ (پرٛتھ  طرفہ  پھہلٲوتھ)  بلند،پتہٕ  کو٘رُن  تِمن(ہٕنٛدس  ترکیبس  تہٕ  تشکیلس  تہٕ  کامی٘ن  تہٕ  حرکاتن) منٛز  توازُن  تہٕ  استحکام  پٲدٕ۔"
  },
  {
    "verse_id": 29,
    "translation": "تہٕ  تٔمی  بنٲو  آسمٲنۍ  خلا  ہٕچ  رات (یعنی  سورُے  خلائی  ماحول  رٲژ  ہٕندۍ  پٲٹھۍ) گٔٹِیُل،  تہٕ (اَمہِ  خلا  نِشہِ)  کۆڈُن  یِمَن (تارکن) ہُند  گاش (پادٕ  کٔرِتھ)۔"
  },
  {
    "verse_id": 30,
    "translation": "تہٕ  تٔمی  کۆڈ  زمینس  اَمہِ (تارکہٕ،  آفتاب  کہ  وجودس  منٛز  یِنہٕ)  پتہٕ (اَمہِ  نِشہِ) بیٚون  کٔرِتھ  زورٕ  سان  کش  (تہٕ  روزنس  قٲبل  بناونہٕ  خٲطرٕ  وَہرٲون  یہِ)۔"
  },
  {
    "verse_id": 31,
    "translation": "تٔمی  کۆڈ  زمین  منٛزٕ  اَمِیُک  آب  (الگ) تہٕ  (باقی  خشک  حصن  منٛز) کۆڈُن  اَمِیُک  گھاسہ۔"
  },
  {
    "verse_id": 32,
    "translation": "تہٕ  تٔمی  وۅتلٲوۍ (کینہہ  مادٕہ  پانہٕ  وٲنۍ  رَلٲوِتھ)  زمین  نِشہِ  محکم  پہاڑ۔"
  },
  {
    "verse_id": 33,
    "translation": "(یہِ  سورُے  کینہہ  کۆرُن)  تُہٕندِ  خٲطرٕ  تہٕ  تُہٕندیٚن  چارواین  ہٕندِ  فٲیدٕہ  خٲطرٕ۔"
  },
  {
    "verse_id": 34,
    "translation": "پتہٕ  یِیہِ  تَمہِ  وقتہٕ  (کاینات)  برونٛہہ  پکان  پکان  (تَمہِ  کِس  انتہاہس  پیٚٹھ) پۯتھ  چیزس  پیٚٹھ  غٲلب  یِنہٕ  واجِنۍ  سیٚٹھاہ  سخت  آفت (قیامت)۔"
  },
  {
    "verse_id": 35,
    "translation": "تَمہِ  دۅہ  کرِ  انسان  پنٕنۍ (پۯتھ) کوشش  تہٕ  عمل  یاد۔"
  },
  {
    "verse_id": 36,
    "translation": "تہٕ  پۯتھ  وُچھن  وٲلِس  خٲطرٕ  یِیہِ  جہنم  نۆن  کڑنہٕ۔"
  },
  {
    "verse_id": 37,
    "translation": "پتہٕ  ییٚمۍشخصن  سرکشی  آسہِ  کٔرمٕژ۔"
  },
  {
    "verse_id": 38,
    "translation": "بیٚیہِ  آسیٚن  دُنیٲوی  زندگی  (ٲخرتس  پیٚٹھ) ترجیح  دِژمٕژ۔"
  },
  {
    "verse_id": 39,
    "translation": "تیٚلہِ  آسہِ  کُنہِ  شکہٕ  رۆس  جہنمٕے (تٔمۍ  سُنٛد) ٹھکانہٕ۔"
  },
  {
    "verse_id": 40,
    "translation": "تہٕ  یُس  شخص  پننِس  ربّ  سٕندِس  دربارس  منٛز  کھڑا  سپدنس  کھوژان  روٗد  بیٚیہِ  رۆٹ  تٔمۍ  (پَنُن)  نفس  (بُرٕ)  خوٲہِشو  تہٕ  شہوَتو  نِشہِ  پتھ۔"
  },
  {
    "verse_id": 41,
    "translation": "تیٚلہِ  آسہِ  کُنہِ  شکہٕ  رۆس  جنتھٕے (تٔمۍ  سُنٛد) ٹھکانہٕ۔"
  },
  {
    "verse_id": 42,
    "translation": "(کٲفر) چِھو  تۅہیہِ  قیامتس  متعلق  پٕۯژھان  زِ  سۅ  کر  سپدِ  قٲیِم۔"
  },
  {
    "verse_id": 43,
    "translation": "تۅہیہِ  کیا  چُھو  تَمہِ  کہ (وقت  چہ) ذکرِ  سٍتۍ  ؟"
  },
  {
    "verse_id": 44,
    "translation": "تَمِیُک  انتہا  چُھ  تُہٕندِس  ربّس  تام (یعنی  ابتداہٕکۍ  پٲٹھۍ  روزِ  انتہاہس  منٛز  تہِ  صرف  وحدت)۔"
  },
  {
    "verse_id": 45,
    "translation": "تۆہۍ  چِھو  صرف  تس  شخصس  کھوژناون  وٲلۍ  یُس  تَتھ  کھوژان  چُھ۔"
  },
  {
    "verse_id": 46,
    "translation": "وۅنۍییٚمہِ  دۅہ  تِم  تَتھ  وُچھن  تیٚلہِ  (کرن  یہِ  خیال  زِ)  ٲسۍ  نہٕ  تِم  (دُنیاہس  منٛز)  أکِس  شامس  یا  اَمہِ  کہ  صُبح  وَرٲے  ٹٔھہریمتی۔"
  }
]