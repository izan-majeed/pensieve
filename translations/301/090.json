[
  {
    "verse_id": 1,
    "translation": "قَسم  چھُس  بہٕ  ہاوان  ییٚمہِ  شہرُک  یعنی  مکہ  معظمُک۔"
  },
  {
    "verse_id": 2,
    "translation": "یَتھ  حالس  اندر  کہ  توٚہۍ  ٲسِو  اَتھ  شہرس  اندر  تشریف  تھٲوِتھ  یا  توٚہۍ  ٲژِو  اَتھ  شہرس  اندر  فاتحانہ  صورتس  منٛز  سارِوٕے  پابندیو  ورٲے،  (خداے  سٕندیٚن  دشمنن  تہہِ  تیغ  انان)"
  },
  {
    "verse_id": 3,
    "translation": "بیٚیہِ  چھُس  قَسم  ہاوان  مٲلۍ  سُند  بیٚیہِ  اولادن  ہُند  یعنی  تمام  مخلوقاتن  ہُند۔"
  },
  {
    "verse_id": 4,
    "translation": "پٔزۍ  پٲٹھۍ  پٲدٕہ  کوٚر  اَسہِ  انسان  سختی  تہٕ  مَشقتس  اندر۔"
  },
  {
    "verse_id": 5,
    "translation": "کیا  گُمان  چھا  تَس  کہ  تٔمِس  کیا  پوشہِ  نہٕ  کٕہنۍ۔"
  },
  {
    "verse_id": 6,
    "translation": "وَنان  چھُ  مےٚ  کوٚر  خرچ  سۅمبرمُت  واریاہ  مال  پَزِکِس  مخالفس  اندر  ژوٗرِ  ژوٗرِ۔"
  },
  {
    "verse_id": 7,
    "translation": "أمِس  چھا  گُمان  کہ  وُچُھم  نہٕ  کٲنسہِ؟  (اللہ  تعالیٰ  ہے  چھُ  سورُے  وُچھان)"
  },
  {
    "verse_id": 8,
    "translation": "کیا  اَسہِ  کَرِ  نا  پٲدٕہ  أمِس  أچھ  زٕہ؟  (یہِ  ییٚلہِ  تِمَو  أچھو  سٍتۍ  وُچھِتھ  ہیٚکہِ،  أچھ  پٲدٕہ  کروُن،  مخلوقن  بینٲئی  عطا  کروُن  ہیٚکہِ  نا  بندن  ہُند  حال  وُچھِتھ۔)"
  },
  {
    "verse_id": 9,
    "translation": "بیٚیہِ  زیٚو  تہٕ  وُٹھ  زٕہ؟"
  },
  {
    "verse_id": 10,
    "translation": "بیٚیہِ  ہٲو  اَسہِ  تَس  وَتھ  خیرس  تہٕ  شرس  کُن  یا  دۅن  تھزرن  کُن؟  (یعنی  دۅد  چن  چن  دۅن  جاین  کُن۔"
  },
  {
    "verse_id": 11,
    "translation": "پَس  ژھٲنڈۍ  نہٕ  تٔمۍ  بٔٹھۍ  تہٕ  بال  یعنی  دین  چہٕ  کامہِ  کرنس  اندر  تُجِن  نہٕ  محنت  تہٕ  مشقت۔"
  },
  {
    "verse_id": 12,
    "translation": "ژےٚ  کُس  چیز  زٲنہٕ  رٲوی  سُہ  عقبہ  کیا  گوٚو؟  سُہ  گوٚو۔"
  },
  {
    "verse_id": 13,
    "translation": "گردنہِ  آزاد  کرنہِ  تہٕ  مۅکلاوٕنہِ  یعنی  غلام  یا  کنیز  آزاد  کَرٕن  یا  قرضدار  سٕنز  گردن  قرضہٕ  نِشہِ  مۅکلاوٕنۍ۔"
  },
  {
    "verse_id": 14,
    "translation": "نَتہٕ  کھیاوُن  کانٛہہ  شخصَہ  بۅچھہِ  ہٕندِ  دۅہ  یعنی  قحطس  منٛز۔"
  },
  {
    "verse_id": 15,
    "translation": "کانٛہہ  رِشتہٕ  دار  یتیمَہ۔"
  },
  {
    "verse_id": 16,
    "translation": "نَتہٕ  کٲنٛسہِ  میژِ  سٍتۍ  مِیلۍ  مٕتِس  مِسکینس  یعنی  پتھر  پیمتِس  محتاجس  کھیاوُن۔"
  },
  {
    "verse_id": 17,
    "translation": "(تَمہ  پتہٕ  آسہِ  سُہ  گردن  آزاد  کروُن،  کھیٚن  دِوُن  یتیمس  تہٕ  مِسکینس)  تِمَو  اندٕرہ  یِمَو  ایمان  اوٚن  کیازِ  نیکی یَن  ہٕندِ  قبولیتُک  شرط  چھُ  باایمان  آسُن،  بیٚیہِ  کٔرٕکھ  وصیّت  اَکھ  أکِس  صبر  کرنٕچ  عبادت  کرنس  تہٕ  گناہو  نِشہِ  پَتھ  روزنس  پٮ۪ٹھ،  بیٚیہِ  کٔرٕکھ  اَکھ  أکِس  وصیّت  مخلوقن  پٮ۪ٹھ  رحم  کرنٕچ۔"
  },
  {
    "verse_id": 18,
    "translation": "تِمے  چھِ  نصیب  وٲلۍ  بختہٕ  بٔڈۍ  یِمن  دٔچھنِس  اَتھس  کیٚتھ  نامہ  اعمال  دِنہٕ  یِیہِ  (بیٚیہِ  یِمن  عرشہِ  مجیدکہ  دٔچھنہِ  طرفہٕ  روزنٕچ  جاے  دِنہٕ  یِیہِ  قیامتُک  دوہ۔)"
  },
  {
    "verse_id": 19,
    "translation": "یِمَو  لوٗکو  انکار  کوٚر  سانیٚن  آیاتن  تِم  گٔے  پھیٚشِل  نحوست  وٲلۍ۔"
  },
  {
    "verse_id": 20,
    "translation": "تِمن  پٮ۪ٹھ  سپدِ  نار  مسلط  ٹھانڈ  دِنہٕ  آمُت  یَتھ  منٛز  نہٕ  دٕہ  تہِ  نیریٚکھ۔"
  }
]