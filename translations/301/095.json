[
  {
    "verse_id": 1,
    "translation": "قَسم  چھُ  انجیرُک  یا  انجیر  کُلِیُک  بیٚیہِ  چھُ  قَسم  زیتونُک  یا  زیتون  کُلِیُک،  (یِم  دۅشوے  چھِ  بابرکت  میوٕہ  تہِ  کُلۍ  تہِ،  یا  چھُ  مُراد  تَمہِ  جایہِ  ہُنٛد  تہٕ  تَمہِ  شہرُک  قَسم  ییٚتہِ  انجیر  کُلۍ  تہٕ  زیتون  کُلۍ  بکثرت  پٲدٕہ  چھِ  سپدان۔  اَکھ  جاے  گٔیہِ  یَتھ  کُن  ابراہیم  علیہ  السلامن  ہجرت  کٔرمٕژ  چھےٚ،  بیاکھ  جاے  گٔیہِ  ییٚتہِ  عیسیٰ  روح  اللہ  تولد  سپُدمُت  چھُ۔)"
  },
  {
    "verse_id": 2,
    "translation": "بیٚیہِ  چھُ  کوہِ  طورُک  قَسم  یَتھ  پٮ۪ٹھ  موسیٰ  علیہ  السلام  اللہ  تعالیٰ  ہس  سٍتۍ  ہم  کلام  سپُد۔)"
  },
  {
    "verse_id": 3,
    "translation": "بیٚیہِ  چھُ  قَسم  ییٚمہِ  امن  کہ  شہرُک،  (یَتھ  شہرس  منٛز  کعبتُہ  اللہ  واقع  چھُ  بیٚیہِ  یُس  شہر  حضرت  المرسلین  سٕندِ  ولادتِ  باسعادتُک  شہر  چھُ۔  یِمے  ژور  قسم  ہٲوِتھ  چھُ  فرماوان  اللہ  تعالیٰ۔)"
  },
  {
    "verse_id": 4,
    "translation": "بے  شک  پٲدٕہ  کوٚر  اَسہِ  انسان  رٕتِس  اندازس  اندر  بہترین  شکل  و  صورت  کوٚرُس  عطا۔"
  },
  {
    "verse_id": 5,
    "translation": "تَمہِ  پتہٕ  وول  سُہ  اَسہِ  بوٚنِمہِ  درجہِ  کیو  لوٗکو  اندرٕہ  تہِ  زیادٕہ  بۅن  (نافرمٲنی  تہٕ  کفر  و  شرکہٕ  سببہٕ)۔"
  },
  {
    "verse_id": 6,
    "translation": "مگر  یِمو  لوٗکو  ایمان  اوٚن  تہٕ  بیٚیہِ  کریٚکھ  رٕژٕہ  عملہٕ  تِہِندِ  خٲطرٕہ  چھُ  سُہ  ثواب  یُس  نہٕ  زانٛہہ  تہِ  ختم  گژِھہ۔  (ییٚلہِ  اللہ  تعالیٰ  پٲدٕہ  کرنس  پٮ۪ٹھ  بیٚیہِ  احوال  بدلاونس  پٮ۪ٹھ  پوٗرٕہ  قدرت  وول  چھُ۔  اے  انسانہٕ۔)"
  },
  {
    "verse_id": 7,
    "translation": "ادٕہ  کُس  چیز  چھُے  ژےٚ  تکذیب  تہٕ  انکار  کرناوان  جزاکِس  دۅہس؟"
  },
  {
    "verse_id": 8,
    "translation": "کیا  اللہ  تعالیٰ  چھُنا  حٲکمن  ہُنٛد  بوٚڈ  حٲکم؟  (یَس  تصرُف  چھُ  دنیاکیٚن  سارِنٕے  اَموٗرن  پٮ۪ٹھ  تہٕ  ٲخرت  کیٚن  سارِنٕے  اموٗرن  پٮ۪ٹھ  تہِ۔)"
  }
]