[
  {
    "verse_id": 1,
    "translation": "قیامت  (یۅسہٕ  ژیٹہٕ  وٕنۍ  چھےٚ  دِلن  ہَیبتہٕ  سٍتۍ،  یۅسہٕ  زَر  پاوٕوُنۍ  چھےٚ  کنن  خطر  ناک  کریٚکو  سٍتۍ)"
  },
  {
    "verse_id": 2,
    "translation": "ژےٚ  کیاہ  وَنے  بہٕ  سُہ  دۅہ  کوتاہ  مشکل  چھُ؟"
  },
  {
    "verse_id": 3,
    "translation": "کُس  چیز  زانہِ  راوی  ژےٚ  کہ  کوتاہ  خطرناک  چھُ  سُہ  قیامتُک  دۅہ۔"
  },
  {
    "verse_id": 4,
    "translation": "ییٚمہِ  دۅہ  لوٗکھ  آسن  چٔھکرنہٕ  آمٕتۍ  پونپرۍ  ہِی  (یِتھہٕ  پٲٹھۍ  پونپرۍ  چھِ  اَنہِ  گٹہِ  منٛز  نارٕ  کِس  گاشس  کُن  سٔمِتھ  یِوان،  توپتہٕ  تَتھ  نارس  منٛز  پان  زالان  یِتھے  پٲٹھۍ  آسن  کٲفر  تہٕ  نافرمان  لوٗکھ  جہنمس  منٛز  دَزنہٕ  خٲطرٕہ  ؤسۍ  پیٚوان)"
  },
  {
    "verse_id": 5,
    "translation": "بیٚیہِ  آسن  کوہ  دوننہٕ  آمُت  پھمب  ہِی  (یوٚتان  نہٕ  تِم  تہہ  بَہ  تہہ  زمینس  سٍتۍ  دَبہٕ  بِہَن)"
  },
  {
    "verse_id": 6,
    "translation": "پس  ییٚمۍ  سٕندیٚن  نیکین  ہُند  پوتُر  گوٚب  لگہِ  یعنی  سُہ  آسہِ  با ایمان،"
  },
  {
    "verse_id": 7,
    "translation": "سُہ  واتہِ  تسلی  بخش  آرامس  اندر۔"
  },
  {
    "verse_id": 8,
    "translation": "وۅنۍ  ییٚمۍ  سٕندیٚن  نیکین  ہُند  پوتُر  لوٚتہِ  یعنی  سُہ  آسہِ  کٲفر،"
  },
  {
    "verse_id": 9,
    "translation": "تٔمۍ  سٕندِ  روزنٕچ  جاے  آسہِ  ھاوِیہ  یعنی  جہنمُک  بٔنِم  طبقہٕ۔"
  },
  {
    "verse_id": 10,
    "translation": "ژےٚ  کُس  چیز  زٲنہِ  راوی  سُہ  ھَاوِیہ  کیا  چُھ؟"
  },
  {
    "verse_id": 11,
    "translation": "سُہ  چھُ  گرم  کرنہٕ  آمُت  نار۔  (نار  چھُ  گرمٕے  مگر  سُہ  آسہِ  بیٚیہِ  گرم  کرنہٕ  آمُت،  بیٚیہِ  نار  زن  نہٕ  آسن  تَتھ  نسبت  گرمٕے)"
  }
]