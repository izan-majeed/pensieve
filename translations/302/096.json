[
  {
    "verse_id": 1,
    "translation": "(اے  ٹاٹھہِ!) پننِس  ربّ  سٕندِ  ناوٕ  سٍتۍ (دس  تُلان)  پٔرِو  ییٚمۍ  (پۯتھ  چیز) پٲدٕ  کۆر۔"
  },
  {
    "verse_id": 2,
    "translation": "تٔمۍ  کۆر  انسان (ماجہِ  ہٕنزِ  بچہِ  دانہِ  منٛز) دٕۯکہِ  ہٕندۍ  پٲٹھۍ  معلق  وجودٕ  نِشہِ  پٲدٕ۔"
  },
  {
    "verse_id": 3,
    "translation": "پٔرِو  تہٕ  تُہُنٛد  ربّ  چُھ  سیٚٹھہٕے  کرم  کرن  وول۔"
  },
  {
    "verse_id": 4,
    "translation": "ییٚمۍ  قلمہٕ  کہ  ذریعہ (لیٚکھنُک  پرنُک) علم  ہیٚچھنوو۔"
  },
  {
    "verse_id": 5,
    "translation": "ییٚمۍ  انسان (اَمہِ  علاوٕہ  تہِ) تہِ (کینٛژھاہ) ہیٚچھنوو  یہِ  سُہ  زانان  اوس نہٕ۔ یا۔ییٚمۍ  ﴿سارِوٕے  کھوتہٕ  بلند  رۅتبہٕ﴾  انسانس  ﴿حضرت  محمد  مصطفیٰ  صلی  اللہ  علیہ  وسلمس  قلمُک  ذریعہ  نہ  آسنہ  باوجود  تہِ﴾سہُ  سورٕے  علم  عطا  کوٚر  یُس  تِم  گۅڈٕ  ٲسۍ  نہ  زانان۔"
  },
  {
    "verse_id": 6,
    "translation": "(مگر)  حقیقت  چھے٘  یہِ  زِ  (نافرمان)  انسان  چُھ  بُتھ  پھِران۔"
  },
  {
    "verse_id": 7,
    "translation": "اَتھ  بنیادس  پیٚٹھ  زِ  سُہ  چُھ  پننِس  پانس (دنیاہس  منٛز  ظٲہرپٲٹھۍ) بے  نیاز  وُچھان۔"
  },
  {
    "verse_id": 8,
    "translation": "بے  شک  چُھ (پۯتھ  انسانس) تُہٕندِس  ربّ  سٕے  کُن  پۆت  پھیرُن۔"
  },
  {
    "verse_id": 9,
    "translation": "کیا  تۅہیہِ  وُچھوونہٕ  سُہ  شخص  یُس  ٹھاکھ  چُھ  کران۔"
  },
  {
    "verse_id": 10,
    "translation": "(اللہ  تعالیٰ  سٕندِس) بندس  ییٚلہِ  سُہ  نماز  چُھ  پران۔ یا (اللہ  تعالیٰ  سٕندِس  ٹٲٹھِس  تہٕ  برگزیدٕہ) بندس (محمد  مصطفی  صلی  اللہ  علیہ  وسلمس) ییٚلہِ  تِم  نماز  پران  چِھ۔"
  },
  {
    "verse_id": 11,
    "translation": "وۅنۍ  وُچھتو  ہرگاہ  سُہ  ہدایتس  پیٚٹھ  آسِہے۔"
  },
  {
    "verse_id": 12,
    "translation": "یا  آسہِ  ہے  (لُکن)  پرہیزگٲری  ہُنٛد  حکم  دِوان  (کوتاہ  جان  گژِھہ  ہے)۔"
  },
  {
    "verse_id": 13,
    "translation": "وۅنۍ  ؤنۍتَو!  اگر  تٔمۍ  (دینِ  حقس)  انکار  چُھ  کۆرمُت  بیٚیہِ  چُھن (تۅہیہِ  نِشہِ) بُتھ  پھِیُرمُت (تیٚلہِ  کیا  حشر  آسہِ  تٔمۍ  سُنٛد)؟"
  },
  {
    "verse_id": 14,
    "translation": "کیا  تس  چھَنا  پے  زِ  اللہ  تعالیٰ  چُھ  (تٔمۍ  سٕندِس  سٲرۍسٕے  کردارس)  وُچھانٍ؟"
  },
  {
    "verse_id": 15,
    "translation": "خبردار!اگر  سُہ (رسالت  چہ  گستٲخی  تہٕ  دینِ  حق  کہ  عداوت  نِشہِ) باز  آو  نہٕ  تیٚلہِ  دِمَو  أسۍ  ضرور (تس) ڈیٚکہٕ  پیٚٹھُک  مَس  رٔٹِتھ  کھکھٕر۔"
  },
  {
    "verse_id": 16,
    "translation": "سُہ  ڈیٚکہٕ  یُس  اَپزِیور (تہٕ) خطا  کار  چُھ۔"
  },
  {
    "verse_id": 17,
    "translation": "وۅنۍ  لٲیِن  سُہ  پننیٚن  سٲتِھین  (مددٕ  خٲطرٕ)  ناد۔"
  },
  {
    "verse_id": 18,
    "translation": "أسۍ  تہِ  انوکھ  عنقریب (پننۍ) سِپاہ (یعنی  جہنم  کِس  عذابس  پیٚٹھ  مقرر  تھاونہٕ  آمتۍ  فرشتہ) ناد  دتھ۔"
  },
  {
    "verse_id": 19,
    "translation": "ہرگز  نہٕ!تۆہۍ  مَہ  کٔرِو  تٔمۍ  سٕندِ  کرِمَتِیُک  پرواے،  تہٕ  (اے  عظمت  والہِ  ٹاٹھہِ!) تۆہۍ  روٗزِو  سربسجود  تہٕ  (اَسہِ)  گٔژِھو  (مزید) نکھہٕ  یِوان۔"
  }
]