[
  {
    "verse_id": 1,
    "translation": "پاک  گٕنزرِو  ناو  پننِس  پروردِگار  سُنٛد  یُس  سٮ۪ٹھاہ  تھوٚد  چھُ  یا  رسول  اللہؐ۔"
  },
  {
    "verse_id": 2,
    "translation": "ییٚمۍ  سورُے  پٲدٕہ  کوٚر،  پس  کوٚرُن  برابر  تہٕ  موزون۔"
  },
  {
    "verse_id": 3,
    "translation": "بیٚیہِ  ییٚمۍ  پرٛتھ  أکۍ  سٕندِ  خٲطرٕہ  کٲم  مقرر  کٔر،  توپتہٕ  ہٲونس  تَتھ  کُن  وَتھ۔"
  },
  {
    "verse_id": 4,
    "translation": "بیٚیہِ  ییٚمۍ  کھور  زمینہٕ  منٛزٕ  گاسہٕ۔"
  },
  {
    "verse_id": 5,
    "translation": "توپتہٕ  کوٚرُن  سُہ  گاسہٕ  خشک  ژھۅٹھ  تہٕ  سیاہ۔"
  },
  {
    "verse_id": 6,
    "translation": "أسۍ  ہاز  پرناوَو  توٚہۍ  یا  رسول  اللہؐ  یہِ  قرآنِ  مجید  پَس  مٔشرٲوِو  نہٕ  تۅہیہِ  کینٛہہ  تہِ۔"
  },
  {
    "verse_id": 7,
    "translation": "مگر  تی  یہِ  اللہ  تعالیٰ  ییٚژِھہ،  بے  شک  اللہ  تعالیٰ  چھُ  زانان  بڈِ  پرُن  تہِ  تہٕ  لۅتہِ  پرُن  تہِ۔"
  },
  {
    "verse_id": 8,
    "translation": "بیٚیہِ  کَرو  أسۍ  سہل  تہٕ  آسان  تُہٕندِ  خٲطرٕ  یہٕ  آسان  شریعت۔"
  },
  {
    "verse_id": 9,
    "translation": "پس  پٔرِو  توٚہۍ  لوٗکن  وعظ  ہرگاہ  وعظ  پرُن  لوٗکن  فٲیدٕہ  تہٕ  نفع  دِیہِ۔"
  },
  {
    "verse_id": 10,
    "translation": "نصیحت  رٹہِ  سُے  یُس  عذابس  کھۅژِہ۔"
  },
  {
    "verse_id": 11,
    "translation": "لوٚب  روزِہ  نصیحت  بوزنہٕ  نِشہِ  بوٚڈ  بدقسمت۔"
  },
  {
    "verse_id": 12,
    "translation": "یُس  واتہِ  بٔڈِس  نارس  سُہ  گوٚو  نارِ  جہنم۔"
  },
  {
    "verse_id": 13,
    "translation": "توپتہٕ  نَہ  مرِ  تَتھ  اندر  زانٛہہ  نَہ  روزِہ  زندٕہ  آرام  سان۔"
  },
  {
    "verse_id": 14,
    "translation": "بتحقیق  نجات  لوٚب  تٔمۍ  یُس  پاک  سپُد۔"
  },
  {
    "verse_id": 15,
    "translation": "بیٚیہِ  ییٚمۍ  پننِس  پروردِگارٕ  سُنٛد  نامِ  پاک  ہیٚتھ  نٮ۪ماز  پٔر۔"
  },
  {
    "verse_id": 16,
    "translation": "اے  مُنکِرو  توٚہۍ  چھِو  نہٕ  ٲخرتُک  سامانہٕ  کران  بلکہ  چھِو  توٚہۍ  پسند  کران  دنیاہٕچ  ناپائدار  زندگی۔"
  },
  {
    "verse_id": 17,
    "translation": "حالانکہ  ٲخرت  چھُ  بہتر  پوشہِ  وُن  دنیا  کھۅتہٕ۔"
  },
  {
    "verse_id": 18,
    "translation": "پزۍ  پٲٹھۍ  یۅہے  مضمون  چھُ  بروٗنٹھمِیٚن  کتابن  اندر  بیان  کرنہٕ  آمُت۔"
  },
  {
    "verse_id": 19,
    "translation": "حضرت  ابراہیمؑ  سٕنزن  کتابن  تہٕ  حضرت  موسیؑ  سٕنزن  کتابن  اندر  تہِ۔  (حضرتِ  ابراہیمسؑ  پٮ۪ٹھ  ٲسۍ  داہ  صحیفہٕ  نٲزل  سپدمٕتۍ۔  حضرت  موسیؑ  ہس  پٮ۪ٹھ  تہِ  ٲسۍ  توراۃ  برٛوٗنٹھ  داہ  صحیفہٕ  نٲزل  سپدِمٕتۍ۔  رواہ  عبد  ابن  حمید  کمافی  روح  المعانی)"
  }
]