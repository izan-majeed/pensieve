[
  {
    "verse_id": 1,
    "translation": "تَمہِ  صبحُک  قسم (ییٚمہِ  سٍتۍرٲژ  ہٕنزگٹہٕ  دوٗر  گٔیہِ) ﴿مُراد  چُھ  پریٚتھ  دُہُک  صُبح  یا  چُھ  نمازِ  فجر  نتہ  چُھ  بطور  خاصماہذی  الحجُک  گۅڈنُیک  صُبح  یا  عید  الاضحیٰ  ہُک  صُبح۔  امہ  نِش  چھےٚ  مُراد  محمد  مصطفےٰ  صلی  اللہ  علیہ  وسلمن  ہٕنز  ذاتِ  گرامی  تہِ  یہِند  بعثت  سٍتۍ  انہِ  گٔٹۍ  رٲژ  ہُند  خٲتمہ  سپُد  تہٕ  ایمانُک  صُبگ  پھوٚل۔﴾"
  },
  {
    "verse_id": 2,
    "translation": "تہٕ  دہن (مبارک) رٲژن  ہُنٛد  قسم ﴿مُراد  چھےٚ  ماہِ  رمضان  کیٚن  پٔتۍ  میٚن  دٔہن  دۅہن  ہٕنزٕ  رٲژ  یا  محرم  کیٚن  گۅڈنکیٚن  دٔہن  دۅہن  ہٕنز  رٲژ  یا  ذی  الحج  کیٚنگۅڈنکیٚن  دٔہن  دۅہن  ہٕنز  رٲژ  یمہ  برکاتو  تہٕ  درجاتو  سٍتۍ  ؤلتھ  چھےٚ۔﴾"
  },
  {
    "verse_id": 3,
    "translation": "بیٚیہِ  جفتُک  قسم  تہٕ  طاقُک  قسم﴿جُفت  ﴿جورٕ﴾  نِشہ  چُھ  مُراد  سورے  مخلوق  یُس  جورن  ہٕندس  صورتس  منٛز  پٲدٕ  چُھ  آمُت  کرنہ،  تہٕ  طاق﴿فرد  تہٕ  تنہا﴾  نِشہ  چُھ  مُرادخٲلق  یُس  وحدہُ  لاشریک  چُھ۔۔  یا  شفع  چُھ  یومِ  نحر﴿قۅربٲنی﴾تہٕ  وتر  چُھ  یومِ  عرفہ  ﴿حج﴾،  یا  شفع  نِش  چُھ  مُراد  دنیاہٕکۍ  رات  دۅہ  تہٕ  وتر  نِشہ  چھپ  مُرادقیامتُک  دۅہ  یمُیک  نہ  کانٛہہ  شب  آسہِ۔  یا  شفع  نِش  چھپ  مُراد  تمام  ورۍ  یچہ  عام  جُفت  رٲژ  تہٕ  وتر  نِش  چھپ  مُراد  عام  ورۍ  یچہ  برکت  واجنہ  طاق  رٲژ،  مثلاً  شبِ  معراج،  شبِ  برات،  شبِ  قدر  بیترِ  یمہ  پیٚٹھُس  پیٚٹھ  رجب،  شعبان  تہٕ  رمضانس  منٛز  یوان  چھےٚ۔یا  شفع  نِش  چِھ  مراد  حضرت  آدم  علیہ  السلام  تہٕ  حضرت  حوا  علیہ  السلامن  ہٕنز  گۅڈنِچ  جوٗرۍ  تہٕ  وتر  نِشہ  چِھ  مُراد  تنہا  حضرت  آدم  علیہ  السلام  یہِندِ  سٍتۍ  انسٲنیت  کہِ  تخلیقُک  ابتدا  سپُد۔﴾"
  },
  {
    "verse_id": 4,
    "translation": "تہٕ  رٲژ  ہُنٛد  قسم  ییٚلہِ  نیرِ (مُراد  چُھ  پۯتھ  شب  یا  بطورِ  خاص  شبِ  مزدلفہ  یا  شبِ  قدر) "
  },
  {
    "verse_id": 5,
    "translation": "بے  شک  چُھ  یِمن  منٛز  گاٹلیٚن  خٲطرٕ  بۆڈ  قسم۔"
  },
  {
    "verse_id": 6,
    "translation": "کیا  تۅہیہِ  وُچُھو  نا  زِ  تُہٕندۍ  ربّن  کِیُتھ  (سلوک)  کۆر (قومِ) عادس  سٍتۍ؟"
  },
  {
    "verse_id": 7,
    "translation": "(یِم  اہلِ) اِرم  ٲسۍ (تہٕ) بڑۍ  بٔڑۍ  تھم  (یعنی  تھمن  ہٕندۍ  پٲٹھۍدراز  قد  تہٕ  تٔھدۍ  محل) وٲلۍ  ٲسۍ۔"
  },
  {
    "verse_id": 8,
    "translation": "یِمن  ہیوٗ (دُنیاکیٚن) مٕلکن  منٛز (کانٛہہ  تہِ) پٲدٕ  آو  نہٕ  کرنہٕ۔"
  },
  {
    "verse_id": 9,
    "translation": "تہٕ  ثمودس (سٍتۍکیا  سلوک  سپُد) یِمو (قری) وٲدی  منٛز  پَل  ژٔٹۍ (ژٹۍکنیٚو  سٍتۍ  ہتہٕ  واد  شہر  تعمیرکرۍ)  مٕتۍٲسۍ۔"
  },
  {
    "verse_id": 10,
    "translation": "تہٕ  فرعون (سُنٛد  کیا  حشر  سپُد) یُس  سیٚٹھاہ  لشکر  وول  (یا  میخو  سٍتۍ  لُکن  سزا  دِنہٕ  وول) اوس۔"
  },
  {
    "verse_id": 11,
    "translation": "(یِم  ٲسۍ) تِم  لُکھ  یِمَو (پننیٚن  پننیٚن) مٕلکن  منٛز  سرکشی  کٔر  مژ  ٲس۔"
  },
  {
    "verse_id": 12,
    "translation": "پتہٕ  اوسُکھ  تِمن  منٛز  سیٚٹھاہ  فساد  تُلمُت۔"
  },
  {
    "verse_id": 13,
    "translation": "پتہٕ  وول  تُہٕندۍ  ربّن  تِمن  پیٚٹھ  عذابُک  کوڑٕ۔"
  },
  {
    "verse_id": 14,
    "translation": "بے  شک  چُھ  تُہُنٛد  ربّ  (بُتھۍ  پھِریٚن  تہٕ  نافرمانن)  وارٕ  پٲٹھۍ  زاگہِ  روٗزِتھ۔"
  },
  {
    "verse_id": 15,
    "translation": "مگر  انسان (چُھ  تِیُتھ) زِ  ییٚلہِ  تٔمۍ  سُنٛد  ربّ  تس  (راحت  تہٕ  آسٲیش  دِتھ) آزماوان  چُھ  تہٕ  عزت  چُھس  دِوان  بیٚیہِ  چُھس  نعمتہٕ  بخشان  تیٚلہِ  چُھ  سُہ  ونان،  میٲنۍ  ربّن  کۆر  مے٘  پیٚٹھ  کرم۔"
  },
  {
    "verse_id": 16,
    "translation": "البتہ  ییٚلہِ  سُہ  تس (تکلیف  تہٕ  مصیبت  دِتھ)  آزماوان  چُھ  تہٕ  تس  پیٚٹھ  چُھ  تٔمۍ  سُنٛد  رزق  تنگ  کران  تیٚلہِ  چُھ  سُہ  ونان،  میٲنۍ  ربّن  کۆرنس  بہٕ  ذلیل۔"
  },
  {
    "verse_id": 17,
    "translation": "یہِ  کتھ  چھَنہٕ  بلکہ  (چھے٘  حقیقت  یہِ  زِ  عزت  تہٕ  مال  و  دولت  حٲصل  سپدنس  پیٚٹھ)  چِھو  نہٕ  تۆہۍ  یتیمن  قدر  تہٕ  عزت  کران۔"
  },
  {
    "verse_id": 18,
    "translation": "تہٕ  نَہ  چِھو  تۆہۍ  مسکینن (یعنی  غریبن  تہٕ  محتاجن)  کھیٚن  کھیاونٕچ (سماجس  منٛز) اَکھ  أکِس  اَٹھکل  دِوان۔"
  },
  {
    "verse_id": 19,
    "translation": "تہٕ  وراثتُک  سورُے  مال  چِھو  ؤٹِتھ  (پانہٕ  سٕے)  کھیٚوان  (اَمہِ  منٛزٕ  چِھو  نہٕ  غریب  لُکن  ہُنٛد  حق  کڑان)۔"
  },
  {
    "verse_id": 20,
    "translation": "بیٚیہِ  چُھو  تۅہیہِ  مال  و  دولتس  سٍتۍ  سخ  ژۆر  محبت۔"
  },
  {
    "verse_id": 21,
    "translation": "یقینا  ییٚلہِ  زمین  پاش  پاش  کٔرِتھ  ریزٕہ  ریزٕہ  کرنہٕ  یِیہِ۔"
  },
  {
    "verse_id": 22,
    "translation": "تہٕ  تُہُنٛد  ربّ  سپدِ  جلوٕہ  گر  تہٕ  فرشتہٕ  آسن  قطار  درقطار (تٔمۍ  سٕندِس  دربارس  منٛز) حٲضر۔"
  },
  {
    "verse_id": 23,
    "translation": "تہٕ  تَمہِ  دۅہ  یِیہِ  جہنم  پیش  کرنہٕ،تَمہِ  دۅہ  تَرِ  انسانس  فکرِ  مگر (وۅنۍ) کتہ  سپدِ  تس  نصیحت (فٲیدٕہ  مند)۔"
  },
  {
    "verse_id": 24,
    "translation": "سُہ  وَنہِ،اے  کاش!مے٘  آسِہے  پننہِ (یَتھ  اصلی)  زندگی  خٲطرٕ (کینہہ) برونٹھ  کُن  سوٗزمُت (یُس  اَز  مے٘  بکار  لگہِ  ہے)۔"
  },
  {
    "verse_id": 25,
    "translation": "لہٰذا  نَہ  ہیٚکہِ  تَمہِ  دۅہ  تٔمۍ  سٕندِ  عذابٕکۍ  پٲٹھۍکانٛہہ  عذاب  دِتھ۔"
  },
  {
    "verse_id": 26,
    "translation": "تہٕ  نَہ  ہیٚکہ  تٔمۍسٕندِ  چیٖرٕرٹنٕکۍ  پٲٹھۍ  کانٛہہ  چیٖرٕ  رٔٹِتھ۔"
  },
  {
    "verse_id": 27,
    "translation": "اے  اطمینان  لبن  والہِ  نفسا۔"
  },
  {
    "verse_id": 28,
    "translation": "ژٕ  پھیر  پۆت  پننِس  ربّس  کُن  اَتھ  حالس  منٛز  زِ  ژٕ  گژھکھ  تٔمۍ  سٕنزِ  رضا (مندی) ہُنٛد  طالب  تہِ  آسُن  تہٕ  تٔمۍ  سٕنزِ  رضا  (مندی) ہُنٛد  مطلوب  تہِ (یعنی  ژٕ  گژھکھ  تمۍ  سنز  رضا  مندی  ژھارُن  تہٕ  سہُ  گژھِ  چٲنۍ  رضا  مندی  ژھارُن)۔"
  },
  {
    "verse_id": 29,
    "translation": "لہٰذا  سپد  ژٕ  میانیٚن (کٲمل) بندن  منٛز  شٲمل۔"
  },
  {
    "verse_id": 30,
    "translation": "تہٕ  میٲنِس (قربت  تہٕ  دیدار  کِس) جنتس  منٛز  گژھ  دٲخل۔"
  }
]