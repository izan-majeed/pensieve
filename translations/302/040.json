[
  {
    "verse_id": 1,
    "translation": "حا  میم  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)۔"
  },
  {
    "verse_id": 2,
    "translation": "ییٚمہِ  کتابِہ  ہُنٛد  نٲزل  کرنہٕ  یُن  چُھ  اللہ  تعالیٰ  سٕندِ  طرفہٕ  یُس  غٲلب  چُھ،سیٚٹھاہ  زانن  وول  چُھ۔"
  },
  {
    "verse_id": 3,
    "translation": "گناہ  بخشن  وول  (چُھ)  تہٕ  توبہٕ  قبول  کرن  وول  (چُھ)  سخت  عذاب  دِنہٕ  وول  (چُھ)،  سیٚٹھاہ  کرم  کرن  وول  چُھ،  تس  وَرٲے  چُھنہٕ  کانٛہہ  معبود،  تٔسۍ  کُن  چُھ  (سارِنٕے)  واپس  گژُھن۔"
  },
  {
    "verse_id": 4,
    "translation": "اللہ  تعالیٰ  سٕندیٚن  آیاتن  منٛز  چُھنہٕ  کانٛہہ  ژُوان  تِمَو  لُکو  وَرٲے  یِمَو  کفرکۆر،  لہٰذا  یِنہٕ  تِہُنٛد  شہرن  منٛز  (آزٲدی  سان)  پھیرُن  تۅہیہِ  مغالطس  منٛز  تۯاویٚو۔"
  },
  {
    "verse_id": 5,
    "translation": "یِمَو  برونٛہہ  کۆر  نوح  سٕندۍ  قومن  تہٕ  تِمن  پتہٕ  (بیٚیہِ)  واریاہو  اُمتو  (پننیٚن  رسولن  ہُنٛد)  انکار  تہٕ  پۯتھ  اُمتن  کۆر  پننِس  رسولس  متعلق  ارادٕہ  زِ  سُہ  رٔٹیوٗن  (کریوٗن  قتل  نَتہٕ  کریوٗن  قٲد)  تہٕ  بے  بنیاد  کتھو  ہٕندِ  ذریعہ  کٔرٕکھ  لڑٲے  تاکہ  اَمہِ  (لڑایہِ  ہٕندِ)  ذریعہ  کرن  حق  (یعنی  حقُک  اثر)  دوٗر  لہٰذا  رٔٹۍمے٘  تِم  (عذابس  منٛز)،  پتہٕ  کِیُتھ  اوس  (میون)  عذاب؟"
  },
  {
    "verse_id": 6,
    "translation": "تہٕ  یِتھے  پٲٹھۍ  روٗد  تُہٕندِس  ربّ  سُنٛد  فرمان  تِمن  لُکن  پیٚٹھ  پوٗرٕ  سپدِتھ  یِمَو  کفرکۆرمُت  اوس  بے  شک  چِھ  تِم  لُکھ  جہنمی۔"
  },
  {
    "verse_id": 7,
    "translation": "یِم  (فرشتہٕ)  عرشس  چِھ  تھۆد  رٔٹِتھ  تہٕ  یِم  تَتھ  أندۍ  پٔکۍ  چِھ  تِم  (سٲری)  چِھ  پننِس  ربّ  سٕنٛز  حمدٕ  سان  تسبیح  کران  تہٕ  تس  پیٚٹھ  چُھکھ  ایمان  بیٚیہِ  چِھ  باایمانن  خٲطرٕ  مغفرتُک  دعا  کران  (عرض  چِھ  کران  زِ)  اے  سانہِ  ربّہ!  ژٕ  چُھکھ  (پننہِ)  رحمت  تہٕ  علمہٕ  سٍتۍ  پۯتھ  چیزس  احاطہٕ  کٔرِتھ،  لہٰذا  کر  تِمن  لُکن  مغفرت  یِمَو  توبہٕ  کۆربیٚیہِ  کٔرٕکھ  چانہِ  وَتہِ  ہٕنزپٲروی  تہٕ  تِم  بچاوُکھ  جہنم  کہ  عذاب  نِشہِ۔"
  },
  {
    "verse_id": 8,
    "translation": "اے  سانہِ  ربّہ!  بیٚیہ  کرُکھ  تِم  (ہمیشہ  روزنہٕ  خٲطرٕ)  عدن  کیٚن  جنتن  منٛز  دٲخل،یُہُنٛد  ژے٘  تِمن  سٍتۍ  وعدٕہ  چھی  کٔرِتھ  تھوومُت  بیٚیہِ  تِہِندیو  آباء  و  اجدادو  منٛزٕ  تہٕ  تِہٕنزو  خاندارِنیٚو  منٛزٕتہٕ  تِہٕندیٚو  اولادو  منٛزٕتہٕ  تِہنٛدِ  زُریّت  منٛز  یِم  نیک  آسن  (تِم  تہِ  کرُکھ  تِمن  سٍتۍ  دٲخل)،  بے  شک  چُھکھ  ژٕے  غٲلب،  سیٚٹھاہ  حکمت  وول۔"
  },
  {
    "verse_id": 9,
    "translation": "تہٕ  تِم  بچاوُکھ  بُرٲیی  ین  (ہٕندِ  سزا)  نِشہِ  تہٕ  یُس  ژے٘  تَمہِ  دۅہ  بُرٲیی  ین  (ہٕندِ  سزا)  نِشہِ  بچووتھن،  تیٚلہِ  کۆرُتھ  ژے٘  بے  شک  تس  پیٚٹھ  رحم،  تہٕ  یہے  چھے٘  بٔڑ  کامیٲبی۔"
  },
  {
    "verse_id": 10,
    "translation": "بے  شک  یِمَو  کفرکۆر  تِمن  یِیہِ  آلو  کٔرِتھ  وَننہٕ،  تۅہیہِ  نِشہِ  چھے٘  (از)  اللہ  تعالیٰ  سٕنز  بے  زٲری،  تُہٕندیٚو  نفسو  نِشہِ  تُہٕنزِ  پننہِ  بے  زٲری  نِشہِ  واریاہ  زیادٕہ  ہُریمٕژ،  ییٚلہِ  زن  تۅہیہِ  ایمانس  کُن  ناد  اوسُو  یِوان  دِنہٕ  مگر  تۆہۍ  ٲسۍوٕ  انکار  کران۔"
  },
  {
    "verse_id": 11,
    "translation": "تِم  وَنن،  اے  سانہِ  ربّہ!  ژے٘  دِێتُتھ  اَسہِ  دۅیہِ  پھِرِ  موت  تہٕ  ژے٘  کٔرٕتھ  اَسہِ  دۅیہِ  پھِرِ  زندگی  (تہِ)  عطا،لہٰذا  چِھ  أسۍ  (وۅنۍ)  پننیٚن  گناہن  ہُنٛد  اعتراف  کران،کیا  وۅنۍ  چھا  (عذاب  نِشہِ  بٔچِتھ)  نیرنٕچ  کانٛہہ  وَتھ؟"
  },
  {
    "verse_id": 12,
    "translation": "(تِمن  یِیہِ  وَننہٕ،  نَہ)  یہِ  (پوشوُن  عذاب)  چُھ  اَمہِ  موجوب  زِ  ییٚلہِ  صرف  اللہ  تعالیٰ  ہس  اوس  آلو  یِوان  کرنہٕ  تیٚلہِ  ٲسۍوٕ  تۆہۍ  انکار  کران  تہٕ  اگر  تس  سٍتۍ  (کانٛہہ)  شریک  اوس  یِوان  کرنہٕ  تیٚلہِ  ٲسۍوٕ  تۆہۍ  مانان،  لہٰذا  چُھ  (وۅنۍ)  اللہ  تعالیٰ  سُندُے  حکم  یُس  (سارِوٕے  کھۅتہٕ)  تھۆد  تہٕ  بۆڈ  چُھ۔"
  },
  {
    "verse_id": 13,
    "translation": "سُے  چُھ  یُس  تۅہیہِ  پننہِ  نِشٲنِیہِ  چُھ  ہاوان  تہٕ  تُہٕندِ  خٲطرٕ  چُھ  آسمانہٕ  رزق  والان،  تہٕ  نصیحت  چُھ  صرف  سُے  مانان  یُس  (اللہ  تعالیٰ  ہس  کُن)  رجوع  چُھ  کران۔"
  },
  {
    "verse_id": 14,
    "translation": "لہٰذا  ٲسِو  تۆہۍاللہ  تعالیٰ  سٕنزعبادت  تس  خٲطرٕ  اطاعت  تہٕ  بندگی  خٲلص  تھٲوِتھ  کران،  اگر  چہ  کٲفرن  ناگوارٕے  گژِھہ۔"
  },
  {
    "verse_id": 15,
    "translation": "درجات  بلندکرن  وول،  عرشُک  مٲلک،  پننیو  بندو  منٛزٕ  یس  پیٚٹھ  یژھان  چُھ  روح  (یعنی  وحی)  چُھ  پننہِ  حکمہٕ  تۯاوان  تاکہ  سُہ  کھوژناوِ  (لُکن)  جمع  سپدن  والہِ  دۅہ  نِشہِ۔"
  },
  {
    "verse_id": 16,
    "translation": "ییٚمہِ  دۅہ  تِم  سٲری  (قبرو  منٛزٕ)  نیرن  تہٕ  تِمن  (ہٕنٛدیواعمالو)  نِشہ  روزِ  نہٕ  اللہ  تعالیٰ  ہس  پیٚٹھ  کِہِنۍ  تہِ  کٔھٹِتھ،  (ارشاد  سپدِ)  از  کٔمۍ  سٕنز  بادشٲہی  چھے٘  (پتہٕ  سپدِ  ارشاد)  اللہ  تعالیٰ  سٕنزٕے  یُس  کُن  چُھ  سارِنٕے  پیٚٹھ  چُھ  غٲلب۔"
  },
  {
    "verse_id": 17,
    "translation": "أزۍکہ  دۅہ  یِیہِ  پۯتھ  نفسس  تٔمۍ  سٕنزِ  کمایہِ  ہُنٛد  بدلہٕ  دِنہٕ،  از  سپدِ  نہٕ  کانٛہہ  ناانصٲفی،  بے  شک  چُھ  اللہ  تعالیٰ  سیٚٹھاہ  جلد  حساب  ہیٚنہٕ  وول۔"
  },
  {
    "verse_id": 18,
    "translation": "تہٕ  تۆہۍ  کھوژنٲوِیوٗکھ  یِم  نکھہٕ  واتن  والہِ  آفت  کہِ  دۅہ  نِشہِ  ییٚلہِ  غم  ویٚتراونہٕ  سٍتۍ  وٲنِجہِ  واتن  ہِرِوٲلس  تام۔  ظٲلمن  خٲطرٕ  نَہ  آسہِ  کانٛہہ  مہربان  دوست  تہٕ  نَہ  کانٛہہ  سفٲرش  کرن  وول  ییٚمۍ  سٕنز  کتھ  ماننہٕ  یِیہِ۔"
  },
  {
    "verse_id": 19,
    "translation": "سُہ  چُھ  خیانت  کرن  واجِنیٚن  أچھن  زانان  تہٕ  (تِمہٕ  کتھہٕ  تہِ)  یِمہٕ  سیٖنہٕ  چِھ  (پانس  منٛز)  کٔھٹِتھ  تھاوان۔"
  },
  {
    "verse_id": 20,
    "translation": "تہٕ  اللہ  تعالیٰ  چُھ  حقہٕ  سان  فٲصلہٕ  کران،تہٕ  یِمن  (پۅتلیٚن)  اللہ  تعالیٰ  ہس  وَرٲے  یِم  لُکھ  پوٗزا  چِھ  کران  تِم  ہیٚکن  نہٕ  کانٛہہ  تہِ  فٲصلہٕ  کٔرِتھ،  بے  شک  چُھ  اللہ  تعالیٰ  ہٕے  بوزن  وول،  وُچھن  وول۔"
  },
  {
    "verse_id": 21,
    "translation": "تہٕ  کیا  یِم  لُکھ  پھیٖرۍ  نا  زمینس  منٛز  زِ  وُچھہن  تِمن  لُکن  ہُنٛد  انجام  کیا  سپُد  یِم  یِمن  برونٛہہ  ٲسۍ،  تِم  لُکھ  ٲسۍطاقتس  منٛز  (تہِ)  یہِنٛدِ  کھوتہٕ  واریاہ  زیادٕہ  تہٕ  تِمن  آثارن  تہٕ  نِشانن  منٛز (تہِ)  یِم  زمینس  منٛز  (ترٲوِمٕتۍ)  ٲسِکھ۔  پتہٕ  رٔٹۍ  اللہ  تعالیٰ  ہن  تِم  تِہٕندیٚو  گناہو  ہٕندِ  وجہ  کِنۍ،  تہٕ  تِہِندِ  خٲطرٕ  اوس  نہٕ  اللہ  تعالیٰ  ہس  (یعنی  اللہ  تعالیٰ  سٕندِ  عذاب)  نِشہِ  کانٛہہ  بچاوَن  وول۔"
  },
  {
    "verse_id": 22,
    "translation": "یہِ  سپُد  اَمہِ  وجہ  کِنۍ  زِ  تِمن  نِشہِ  ٲسۍتِہِندۍ  رسول  ٹاکارٕہ  نشٲنِیہِ  ہیٚتھ  آمٕتۍ  پتہٕ  کۆر  تِمَو  کفر  لہٰذا  رٔٹۍ  اللہ  تعالیٰ  ہن  تِم  (عذابس  منٛز)،  بے  شک  چُھ  سُہ  سیٚٹھاہ  طاقت  وول،  سخت  عذاب  دِنہٕ  وول۔"
  },
  {
    "verse_id": 23,
    "translation": "تہٕ  بے  شک  سوٗز  اَسہِ  موسیٰ  (علیہ  السلام)  پننہِ  نِشٲنِیہِ  تہٕ  واضح  ثبوت  ہیٚتھ۔"
  },
  {
    "verse_id": 24,
    "translation": "فرعونس  تہٕ  ہامانس  تہٕ  قارونس  کُن،  پتہٕ  لٔگۍ  تِم  وَننہِ  زِ  یہِ  چُھ  سِحرگر،  سیٚٹھاہ  اَپزِیور  چُھ۔"
  },
  {
    "verse_id": 25,
    "translation": "پتہٕ  ییٚلہِ  تِم  سانہِ  بارگاہِ  نِشہِ  حقُک  پیغام  ہیٚتھ  تِمن  نِشہِ  آے  پتہٕ  وۆن  تِمَو،  تِمن  لُکن  ہٕندۍ  لڑکہٕ  کٔرِیوٗکھ  قتل  یِمَو  یِمن  سٍتۍ  ایمان  چُھ  اۆنمُت  تہٕ  تِہٕنزٕ  خاتوٗنہٕ  تھٲوِیوٗکھ  زندٕہ،  تہٕ  کٲفرن  ہٕنزٕ  فریب  واجِنہِ  چالہٕ  آسہٕ  صرف  ہلاکتٕے  (تِمَوکۆر  پُر  امن  لُکن  ہُنٛد  نسل  ختم)۔"
  },
  {
    "verse_id": 26,
    "translation": "تہٕ  فرعونن  وۆن،  مے٘  ترٲوِو  یَلہٕ  بہٕ  کرن  موسیٰ  قتل  تہٕ  تس  پَزِ  پننِس  ربّس  ناددِیُن۔  مے٘  چُھ  خوف  زِ  سُہ  بدلاوِ  تُہُنٛد  دین  نَتہٕ  پٔھہلاوِ  (مصرکِس)  ملکس  منٛز  فساد۔"
  },
  {
    "verse_id": 27,
    "translation": "تہٕ  موسیٰ  ہن  (علیہ  السلام)  وۆن،  مے٘  چُھ  پننِس  ربّ  سُنٛد  تہٕ  تُہٕندِس  ربّ  سُنٛد  پناہ  رۆٹمُت،  پۯتھ  تکبرکرن  وٲلِس  شخصس  نِشہِ  یَس  حساب  کِس  دۅہس  پیٚٹھ  ایمان  چُھنہٕ۔"
  },
  {
    "verse_id": 28,
    "translation": "تہٕ  فرعون  سٕندِ  ملّت  منٛزٕ  وۆن  أکۍ  مومن  مردن  ییٚمۍ  پَنُن  ایمان  کٔھٹِتھ  اوس  تھوومُت،  کیا  تۆہۍ  چِھوونہٕ  اَکھ  شخص  قتل  کران  (صرف)  اَمہِ  موجوب  زِ  سُہ  چُھ  ونان  میون  ربّ  چُھ  اللہ  تعالیٰ  تہٕ  سُہ  چُھ  تۅہیہِ  نِشہِ  تُہٕندِس  ربّ  سٕندِ  طرفہٕ  ٹاکارٕہ  نِشٲنِیہِ  ہیٚتھ  آمُت،  تہٕ  اگر  (فرض  کرو)  سُہ  اَپزِیور  چُھ  تیٚلہِ  آسہِ  تٔمۍ  سٕندِ  اَپزِیُک  بار  تٔسۍ  پیٚٹھ  تہٕ  اگر  سُہ  پٔزۍیور  چُھ  تیٚلہِ  ییٖتہِ  عذابُک  سُہ  تۅہیہِ  سٍتۍ  وعدٕہ  چُھ  کران  تۅہیہِ  واتیٚو  سُہ  ضرور،  بے  شک  چُھنہٕ  اللہ  تعالیٰ  تس  ہدایت  دِوان  یُس  حدٕ  نیرن  وول  سراسراَپزِیور  آسہِ۔"
  },
  {
    "verse_id": 29,
    "translation": "اے  میانہِ  قومہٕ!  أزۍکہِ  دۅہ  چھے٘  تُہٕنز  حکومت  (تۆہی)  چِھو  (مصرکِس)  سرزمینس  منٛز  اقتدارس  پیٚٹھ  پتہٕ  کُس  ہیٚکہِ  اَسہِ  اللہ  تعالیٰ  سٕندِ  عذاب  نِشہِ  بچٲوِتھ،اگر  سُہ  (عذاب)  اَسہِ  نِشہِ  یِیہِ۔  فرعونن  وۆن،  بہٕ  چُھسَو  تۅہیہِ  صرف  سۅے  کتھ  سمجھاوان  یۅسہٕ  بہٕ  پانہٕ  (صحیح)  چُھس  سمجھان  تہٕ  بہٕ  چُھسَو  نہٕ  تۅہیہِ  رٕژرٕچہ  وَتہِ  وَرٲے  (بیٚیہِ  کانٛہہ  وَتھ)  ہاوان۔"
  },
  {
    "verse_id": 30,
    "translation": "تہٕ  تٔمۍ  شخصن  وۆن  ییٚمۍ  ایمان  اوس  اۆنمُت،  اے  میانہِ  قومہٕ!  مے٘  چُھ  تۅہیہِ  پیٚٹھ  (تہِ  بروٗنٹھِمیٚن)  قومن  ہٕندِ  روزِ  بدٕکۍ  پٲٹھۍ  (عذابُک)  خوف۔"
  },
  {
    "verse_id": 31,
    "translation": "قومِ  نوح  تہٕ  عاد  تہٕ  ثمود  بیٚیہِ  تِم  لُکھ  یِم  تِمن  پتہٕ  ٲسۍ  (تِمن)  ہٕنٛدِسزا  کہ  دستورٕکۍ  پٲٹھۍ،  تہٕ  اللہ  تعالیٰ  چُھنہٕ  بندن  پیٚٹھ  ہرگز  زیادتی  یژھان۔"
  },
  {
    "verse_id": 32,
    "translation": "تہٕ  اے  قومہٕ!  مے٘  چُھ  تۅہیہِ  پیٚٹھ  کریکہ  ناد  کہ  دۅہُک  (یعنی  قیامتُک)  خوف۔"
  },
  {
    "verse_id": 33,
    "translation": "ییٚمہِ  دۅہ  تۆہۍ  پۆت  پھیرِتھ  ژٔلِو  تہٕ  تۅہیہِ  آسیٚو  نہٕ  اللہ  تعالیٰ  ہس  (یعنی  اللہ  تعالیٰ  سٕندِ  عذاب)  نِشہِ  کانٛہہ  بچاوَن  وول  تہٕ  یس  اللہ  تعالیٰ  گمراہ  ٹھہراوِ  تیٚلہِ  چُھنہٕ  تس  خٲطرٕ  کانٛہہ  ہدایت  دِنہٕ  وول  تہٕ  وَتھ  ہاون  وول  آسان۔"
  },
  {
    "verse_id": 34,
    "translation": "تہٕ  (اے  مصرکیٚو  روزن  والیو)  بے  شک  آے  تۅہیہِ  نِشہِ  اَمہِ  برونٛہہ  یوسف  (علیہ  السلام)  ٹاکارٕہ  نِشٲنیو  سان  تہٕ  تۆہۍ  روٗدِو  ہمیشہ  تِمن  (نشٲنین)  متعلق  شکس  منٛز  (پیٚتھ)  یِمہٕ  تِمَو  تۅہیہِ  نِشہِ  اَنہِ  مَژٕ  آسہٕ،  اۆت  تام  زِ  ییٚلہِ  تِمَو  وفات  کۆر  پتہٕ  لوگُو  تۅہیہِ  وَنُن  زِ  وۅنۍ  سوزِ  نہٕ  اللہ  تعالیٰ  تِمن  پتہٕ  ہرگز  کٲنسہِ  رسولس۔  یِتھے  پٲٹھۍ  چُھ  اللہ  تعالیٰ  تس  شخصس  گمراہ  کران  یُس  حدٕ  نیرن  وول  شک  کرن  وول  آسہِ۔"
  },
  {
    "verse_id": 35,
    "translation": "یِم  لُکھ  اللہ  تعالیٰ  سٕندیٚن  آیاتن  منٛز  ژُوان  چِھ  کُنہِ  ثبوٗت  وَرٲے  یۅسہٕ  تِمن  نِشہِ  آمٕژ  آسہِ،  (یہِ  ژُوُن)  چُھ  اللہ  تعالیٰ  ہس  نزدیک  تہٕ  ایمان  والیٚن  نزدیک  سخت  بے  زٲری  (ہٕنز  کتھ)،  یِتھے  پٲٹھۍچُھ  اللہ  تعالیٰ  پۯتھ  أکِس  مغرور (تہٕ)  بُتھۍپھِرۍسٕندِس  دِلس  پیٚٹھ  مۅہرلگاوان۔"
  },
  {
    "verse_id": 36,
    "translation": "تہٕ  فرعونن  وۆن،  اے  ہامان!  ژٕ  بناو  میانہِ  خٲطرٕ  اَکھ  تھۆد  محل  تاکہ  بہٕ  واتہٕ  (تَتھ  پیٚٹھ  کٔھسِتھ)  وَتن  پیٚٹھ۔"
  },
  {
    "verse_id": 37,
    "translation": "(یعنی)  آسمانن  ہٕنزن  وَتن  پیٚٹھ،پتہٕ  ہیٚکن  بہٕ  موسیٰ  سُنٛد  خداے  نظر  دِتھ  وُچِھتھ  تہٕ  بہٕ  چُھسن  سُہ  اَپزِیورٕے  سمجھان،  تہٕ  یِتھہٕ  پٲٹھۍ  آیہِ  فرعون  سٕندِ  خٲطرٕ  تٔمۍ  سٕنز  بدعملی  خۅش  کروٕنۍ  بناونہٕ  تہٕ  سُہ  آو  (اللہ  تعالیٰ  سٕنزِ)  وَتہِ  نِشہِ  پتھ  رٹنہٕ،  تہٕ  فرعون  سٕنز  دھوکہ  واجِنۍ  تدبیر  ٲس  صرف  ہلاکت  سٕے  منٛز۔"
  },
  {
    "verse_id": 38,
    "translation": "تہٕ  تٔمۍ  شخصن  وۆن  ییٚمۍ  ایمان  اوس  اۆنمُت،  اے  میانہِ  قومہٕ!  تۆہۍ  کٔرِو  میٲنۍ  پٲروی  بہٕ  کرو  تۅہیہِ  رٕژرس  تہٕ  ہدایتس  کُن  رہنمٲیی۔"
  },
  {
    "verse_id": 39,
    "translation": "اے  میانہِ  قومہٕ!  یہِ  دنیاہٕچ  زندگی  چھَنہٕ  بس  (کینٛژھن  دۅہن)  فٲیدٕہ  تُلنہٕ  وَرٲے  کِہِنۍ  تہٕ  بے  شک  چُھ  ٲخرتٕے  ہمیشہِ  روزنُک  گرٕ۔"
  },
  {
    "verse_id": 40,
    "translation": "ییٚمۍ  بُرٲیی  کٔر  تَس  یِیہِ  نہٕ  بدلہٕ  دِنہٕ  مگر  صرف  تِیُتُے،  تہٕ  ییٚمۍ  نیکی  کٔر،خواہ  مرد  آسہِ  یا  خاتون  بیٚیہِ  آسہِ  مومن  تہِ  تیٚلہِ  گژھن  تِمَے  لُکھ  جنتس  منٛز  دٲخل  تِمن  یِیہِ  تَتہِ  بے  حساب  رزق  دِنہٕ۔"
  },
  {
    "verse_id": 41,
    "translation": "تہٕ  اے  میانہِ  قومہٕ!  مے٘  کیا  چُھ  گۆمُت  زِ  بہٕ  چُھسَو  تۅہیہِ  نجاتس  کُن  ناد  دِوان  تہٕ  تۆہۍ  چِھو  مے٘  جہنمس  کُن  ناد  دِوان۔"
  },
  {
    "verse_id": 42,
    "translation": "تۆہۍ  چِھو  مے٘  (یہِ)  دعوت  دِوان  زِ  بہٕ  گژٕھہ  اللہ  تعالیٰ  ہس  سٍتۍ  کفر  کرُن  تہٕ  تس  سٍتۍ  کَرن  سُہ  چیز  شریک  ییٚمِیُک  نہٕ  مے٘  کانٛہہ  عِلمٕے  چُھ  تہٕ  بہٕ  چُھسَو  تۅہیہِ  غٲلب  خدایس  کُن  ناد  دِوان  یُس  سیٚٹھاہ  مغفرت  کرن  وول  چُھ۔"
  },
  {
    "verse_id": 43,
    "translation": "پۆز  چُھ  یہِ  زِ  تۆہۍ  یَتھ  چیزس  کُن  مے٘  ناد  چِھو  دِوان  سُہ  نَہ  چُھ  دنیاہس  منٛزاَتھ  قٲبل  زِ  تس  یِیہِ  آلو  کرنہٕ  تہٕ  نَہ  چُھ  ٲخرت  (سٕے)  منٛزتہٕ  بے  شک  چُھ  سون  واپس  پھیرُن  اللہ  تعالیٰ  سٕے  کُن  تہٕ  پٔزۍپٲٹھۍ  چِھ  حدٕ  نیرن  وٲلی  جہنمی۔"
  },
  {
    "verse_id": 44,
    "translation": "لہٰذا  کٔرِو  تۆہۍ  عنقریب  (تِمہٕ  کتھہٕ)  یادیِمہٕ  بہٕ  تۅہیہِ  ونان  چُھسَو  تہٕ  بہٕ  چُھس  پَنُن  معاملہٕ  اللہ  تعالیٰ  ہس  پُشراوان،  بے  شک  چُھ  اللہ  تعالیٰ  بندن  وُچھن  وول۔"
  },
  {
    "verse_id": 45,
    "translation": "پتہٕ  بچوو  سُہ  اللہ  تعالیٰ  ہن  تِمَن  لُکن  ہٕنزو  بُرٲییو  نِشہِ  یہِٕنز  تِم  تدبیر  ٲسۍ  کران  تہٕ  فرعون  سٕندِس  قومس  کۆر  بدترین  عذابن  گھیرٕ۔"
  },
  {
    "verse_id": 46,
    "translation": "جہنم  کِس  نارس  برونٛہہ  کُن  چِھ  یِم  لُکھ  صبحس  شامس  اَننہِ  یِوان  تہٕ  ییٚمہِ  دۅہ  قیامت  برپا  سپدِ  (پتہٕ  سپدِ  حکم)  آلِ  فرعون  کٔرِیوٗن  سخت  ترین  عذابس  منٛز  دٲخل۔"
  },
  {
    "verse_id": 47,
    "translation": "تہٕ  ییٚلہِ  تِم  لُکھ  جہنمس  منٛز  پانہٕ  وٲنۍ  ژُوَن  پتہٕ  وَنن  کمزور  لُکھ  تِمن  یِم  (دنیاہس  منٛز)  بجر  ٲسۍ  ہاوان  زِ  أسۍ  ہے  تُہٕندۍ  پٲرو  کار  ٲسۍ  تیٚلہِ  کیا  تۆہۍ  ہیٚکۍوا  جہنم  کہ  نارُک  کینہہ  (تہِ)  حصہٕ  اَسہِ  نِشہِ  دوٗر  کٔرِتھ۔"
  },
  {
    "verse_id": 48,
    "translation": "تکبر  کرن  وٲلۍ  وَنن،  أسۍ  سٲری  چِھ  اند  ہیٚتھ  یتھۍ  (جہنمس)  منٛز  بے  شک  چُھ  اللہ  تعالیٰ  ہن  بندن  درمیان  حتمی  فٲصلہٕ  کۆرمُت۔"
  },
  {
    "verse_id": 49,
    "translation": "تہٕ  یِم  لُکھ  نارس  منٛز  آسن  تِم  وَنن  جہنم  کیٚن  داروغن  پننِس  ربّس  کٔرِو  دعا  زِ  سُہ  لۆژرٲوۍ  تن  کُنہِ  دۅہ  اَسہِ  نِشہِ  عذاب۔"
  },
  {
    "verse_id": 50,
    "translation": "تِم  وَنن  کیا  تۅہیہِ  نِشہِ  ٲسۍ  نا  تُہٕندۍ  پیغمبر  ٹاکارٕہ  نِشٲنِیہِ  ہیٚتھ  آمٕتۍ،  تِم  وَنن،  کیازِ  نہٕ،  (پتہٕ)  وَنن  (داروغہٕ)،  تۆہۍ  کٔرِو  پانے  دعا  تہٕ  کٲفرن  ہُنٛد  دعا  گژِھہ  (ہمیشہ)  ضایع۔"
  },
  {
    "verse_id": 51,
    "translation": "بے  شک  چِھ  أسۍ  پننیٚن  رسولن  تہٕ  ایمان  اَنن  والیٚن  دنیٲوی  زندگی  منٛز  (تہِ)  مددکران  تہٕ  تَمہِ  دۅہ  (تہِ  کروکھ)  ییٚلہِ  گواہ  سپدن  کھڑا۔"
  },
  {
    "verse_id": 52,
    "translation": "ییٚمہِ  دۅہ  ظٲلمن  تِہُنٛد  عذر  پیش  کرُن  کانٛہہ  فٲیدٕہ  دِیہِ  نہٕ  تہٕ  تِہِندِ  خٲطرٕ  آسہِ  لعنت  تہٕ  تِہِندِ  خٲطرٕ  آسہِ  (جہنمُک)  بدترین  گرٕ۔"
  },
  {
    "verse_id": 53,
    "translation": "تہٕ  بے  شک  کٔر  اَسہِ  موسیٰ  ہس  (علیہ  السلام)  ہدایت  (واجِنۍکتاب)  عطا  تہٕ  اَسہِ  بنٲوۍ  (تِمن  پتہٕ)  بنی  اسرائیل  (تَمہِ)  کتابِہ  ہٕندۍ  وٲرث۔"
  },
  {
    "verse_id": 54,
    "translation": "یۅسہٕ  ہدایت  چھے٘  تہٕ  عقلہِ  والیٚن  خٲطرٕ  چھے٘  نصیحت۔"
  },
  {
    "verse_id": 55,
    "translation": "لہٰذا  کٔرِو  تۆہۍ  صبر،  بے  شک  چُھ  اللہ  تعالیٰ  سُنٛد  وعدٕہ  حق  بیٚیہِ  مٔنگِو  پننہِ  اُمّت  کیٚن  گناہن  مغفرت  تہٕ  صبحس  شامس  ٲسِوپننِس  ربّ  سٕنزحمدٕ  سان  تسبیح  کران۔  (لِذَنبِک  اتھ  منٛز  چُھ  اُمت  مضاف  یُس  زن  محذوف  چُھ،  لہٰذا  چُھ  اتھ  بنیادس  پیٚٹھ  یتھ  جایہِ  وَ  اَستَغفِرُ  لِذَنبِک  نشہ  مراداُمتٕکۍ  گناہ۔  امام  نسفی،  امام  قرطبی  تہٕ  علامہ  شوکانی،  یمو  چُھ  یوٚہے  معنی  بیان  کوٚرمُت۔  وُچھو  حوالہ  جات،  ﴿وَ  اَستَغفَر  لِذَنبِکَ﴾  أ  ی  لذنب  اُمتک  یعنی  پننہِ  اُمت  کیٚن  گناہن  ہُند  مغفرت  منگو۔  ﴿نسفی،  مدارک  التنزیل  وحقایق  التاویل،  359،4﴾  ﴿وَ  اَستَغفَر  لِذَنبِکَ﴾  قیل،  لذَنبِ  اُمتک  حذف  المضاف  وأقیم  المضاف  الیہ  مقامہ  وَاستغفر  لذنبک  اتھ  متعلق  چُھ  وننہٕ  آمُت  زِ  امہ  نِش  چُھ  مراداُمتٕکۍ  گناہ۔  یتھ  جایہِ  چُھ  مضاف  حذف  کرتھ  مضاف  الیہ  امُیک  قٲیم  مقام  کرنہٕ  آمُت۔  ﴿قرطبی،  الجامع  الاحکام  القرآن،  326،15﴾  وقیل  لذنبک  لذنب  امتک  فی  حقک،  یتہِ  چُھ  وننہ  آمُت  زِ  لِذنبک  یعنی  توٚہۍ  منگوپننس  حقس  منٛز  اُمًتہ  نشہِ  سرزد  سپدن  والیٚن  خطاہن  ہُند  مغفرت  ﴿ابن  حیان  اندلسی،  البحرالمحیط،  471،7﴾  ﴿وَاَستغفِر  لِذَنبِکَ﴾  قیل  المرادذنب  امتک  فھو  علی  حذف  المضاف  وننہٕ  چُھ  آمُت  زِ  امہ  نِشہ  چُھ  مُراد  اُمتٕکۍ  گناہ  تہٕ  یہِ  معنی  چُھ  مضاف  کِس  محذوف  آسنہ  کس  بنیادس  پیٚٹھ۔  ﴿علامہ  شوکانی،  فتح  القدیر،  497،4﴾)"
  },
  {
    "verse_id": 56,
    "translation": "بے  شک  یِم  لُکھ  اللہ  تعالیٰ  سٕندیٚن  آیاتن  منٛزژُوان  چِھ  کُنہِ  ثبوٗت  وَرٲے  یُس  تِمن  نِشہِ  آمُت  آسہِ،  تِہِندیٚن  سیٖنن  منٛز  چُھنہٕ  غرورٕ  وَرٲے  بیٚیہِ  کِہِنۍ  تِم  چِھنہٕ  تَتھ  (اصلی  بجرس)  تام  واتن  وٲلی۔لہٰذا  روٗزِو  تۆہۍ  (تِہِندِ  شرٕ  نِشہِ)  اللہ  تعالیٰ  سُنٛد  پناہ  منگان،  بے  شک  چُھ  سُے  وارٕ  پٲٹھۍ  بوزن  وول  وارٕ  پٲٹھۍ  وُچھن  وول۔"
  },
  {
    "verse_id": 57,
    "translation": "یقینا  چھے٘  آسمانن  ٕہٕنز  تہٕ  زمینٕچ  پیدٲیش  انسانن  ہٕنزِ  پیدٲیشہِ  کھوتہٕ  واریاہ  کٔھسِتھ  البتہ  اکثر  لُکن  چُھنہٕ  علم۔"
  },
  {
    "verse_id": 58,
    "translation": "تہٕ  اۆن  تہٕ  گاشدار  ہیٚکن  نہٕ  برابر  ٲسِتھ  لہٰذا  (یِتھے  پٲٹھۍ)  یِمَو  لُکو  ایمان  اۆن  بیٚیہِ  کریکھ  نیک  عملہٕ  (تِم)  تہٕ  بدکار  تہِ  چِھنہٕ  (برابر)۔  تۆہۍ  چِھو  سیٚٹھاہ  کم  نصیحت  مانان۔"
  },
  {
    "verse_id": 59,
    "translation": "بے  شک  چھے٘  قیامت  ضرور  یِنہٕ  واجِنۍ،اَتھ  منٛز  چُھنہٕ  کانٛہہ  شک۔  البتہ  اکثر  لُکھ  چِھنہٕ  پَژھ  کران۔"
  },
  {
    "verse_id": 60,
    "translation": "تہٕ  تُہٕندۍ  ربّن  چُھ  فرموومُت  تۆہۍ  لُکھ  ٲسِو  مے٘  دعا  منگان  بہٕ  کرو  ضرور  قبول،  بے  شک  یِم  لُکھ  میانہِ  بندگی  نِشہِ  بُتھ  چِھ  پھِران  تِم  گژھن  عنقریب  جہنمس  منٛز  ذلیل  سپدِتھ  دٲخل۔"
  },
  {
    "verse_id": 61,
    "translation": "اللہ  تعالیٰ  ہٕے  چُھ  ییٚمۍ  تُہٕندِ  خٲطرٕ  رات  بنٲو  تاکہ  تۆہیہ  گژھیٚو  اَتھ  منٛز  آرام  حٲصل  تہٕ  دۅہ  بنووُن  وُچھنہٕ  خٲطرٕ  گاشدار۔  بے  شک  چُھ  اللہ  تعالیٰ  لُکن  پیٚٹھ  فضل  کرن  وول  البتہ  اکثر  لُکھ  چِھنہٕ  شکرادا  کران۔"
  },
  {
    "verse_id": 62,
    "translation": "یۅہے  اللہ  تعالیٰ  چُھ  تُہُنٛد  ربّ  یُس  پۯتھ  چیزُک  پادٕ  کرن  وول  چُھ،  تس  وَرٲے  چُھنہٕ  کانٛہہ  معبود  پتہٕ  کپٲرۍ  چِھو  تۆہۍ  ڈٔلِتھ  پکان۔"
  },
  {
    "verse_id": 63,
    "translation": "یِتھے  پٲٹھۍ  ٲسۍ  تِم  لُکھ  ڈٔلِتھ  پکان  یِم  اللہ  تعالیٰ  سٕندیٚن  آیاتن  انکار  ٲسۍ  کران۔"
  },
  {
    "verse_id": 64,
    "translation": "اللہ  تعالیٰ  ہٕے  چُھ  ییٚمۍ  تُہٕندِ  خٲطرٕ  زمین  بنٲو  قرار  کرنٕچ  جاے  تہٕ  آسمان  بنووُن  چھت  تہٕ  تۅہیہِ  کٔرنَو  شکل  و  صورت  عطا  پتہٕ  بناویٚن  تُہٕنزٕ  شکلہٕ  خۅش  یِونہِ  تہٕ  تۅہیہِ  کۆرنَو  پاک  چیزو  نِشہِ  روٗزی  عطا،  یۅہے  اللہ  تعالیٰ  چُھ  تُہُنٛد  ربّ۔  لہٰذا  چُھ  اللہ  تعالیٰ  سیٚٹھاہ  برکت  وول  یُس  تمام  جہانن  ہُنٛد  ربّ  چُھ۔"
  },
  {
    "verse_id": 65,
    "translation": "سُے  چُھ  زندٕہ،  تس  وَرٲے  چُھنہٕ  کانٛہہ  معبود،  لہٰذا  ٲسِو  تۆہۍ  تٔمۍ  سٕنز  عبادت  تس  خٲطرٕ  اطاعت  تہٕ  بندگی  خٲلص  تھٲوِتھ  کران،  تمام  تعریف  چِھ  اللہ  تعالیٰ  سٕندی  خٲطرٕ  یُس  تمام  جہانن  ہُنٛد  پروردگار  چُھ۔"
  },
  {
    "verse_id": 66,
    "translation": "فرمٲوِو،  مے٘  چُھ  ٹھاکھ  کرنہٕ  آمُت  زِ  بہٕ  کرٕ  تِہٕنز  عبادت  یِمن  (پۅتلیٚن)  ہٕنز  تۆہۍ  اللہ  تعالیٰ  ترٲوِتھ  عبادت  چِھو  کران  ییٚلہِ  زن  مے٘  نِشہِ  میٲنِس  ربّ  سٕندِ  طرفہٕ  ٹاکارٕہ  نِشٲنِیہِ  آمژٕ  چھے٘  تہٕ  مے٘  چُھ  حکم  آمُت  دِنہٕ  زِ  بہٕ  کرٕتمام  جہانن  ہٕندِس  پروردگارٕ  سٕنز  فرمانبردٲری۔"
  },
  {
    "verse_id": 67,
    "translation": "سُے  چُھ  ییٚمۍ  تُہٕنز  (کیمیائی  زندگی  ہٕنز  ابتدٲئی)  پیدٲیش  میٚژِ  سٍتۍ  کٔر  پتہٕ  (کۆرُن  حیاتیاتی  ابتدا)  اکہِ  نطفہ  (یعنی  اکہِ  خلیہ)  سٍتۍ،  پتہٕ  (کۆرُن)  ماجہِ  ہٕنزِ  بچہِ  دانہِ  منٛز  معلّق  وجود  سٍتۍ،  پتہٕ  چُھو  (ٲخرس  پیٚٹھ)  سُے  تۅہیہِ  شُر  بنٲوِتھ  کڑان  پتہٕ  (چُھوتۅہیہِ  پھانٛپھلُن  بخشان)  تاکہ  تۆہۍ  وٲتِو  پننہِ  جوٲنی  تام۔  پتہٕ  (چُھوتۅہیہِ  عمرِ  ہٕنز  مہلت  دِوان)  تاکہ  تۆہۍ  گٔژِھو  بُڈٕ  تہٕ  تۅہیہِ  منٛزٕ  چُھ  کانٛہہ  (بُجرٕ)  برونٹھُے  فوت  سپدان  تہٕ  (یہِ  سورُے  کینہہ  چُھ  اَمہِ  موجوب  کرنہٕ  یِوان)  تاکہ  تۆہۍوٲتِو  (پننِس  پننِس)  مقررکرنہٕ  آمتِس  وقتس  تام  بیٚیہِ  اَمہِ  موجب  (تہِ)  زِ  تۆہۍسمجھو۔"
  },
  {
    "verse_id": 68,
    "translation": "سُے  چُھ  یُس  زندگی  چُھ  دِوان  تہٕ  موت  چُھ  دِوان  پتہٕ  ییٚلہِ  سُہ  کُنہِ  کامہِ  ہُنٛد  فٲصلہٕ  چُھ  کران  تیٚلہِ  چُھ  صرف  تَتھ  فرماوان  سَپَد،  بس  سۅ  چھے٘  سپدان۔"
  },
  {
    "verse_id": 69,
    "translation": "کیا  تۅہیہِ  وُچِھو  نا  تِم  لُکھ  یِم  اللہ  تعالیٰ  سٕندیٚن  آیاتن  منٛز  ژُوان  چِھ،  تِم  کورکُن  چھ  وتہِ  ڈٔلِتھ  پکان۔"
  },
  {
    "verse_id": 70,
    "translation": "یِمَو  لُکو  کتابِہ  (تہِ)  انکار  کۆر  تہٕ  تِمن  (نِشٲنین  تہِ)  یِمہٕ  ہیٚتھ  اَسہِ  پنٕنۍ  رسول  ٲسۍ  سوٗزِمٕتۍ،  وۅنۍ  لگہِ  عنقریب  تِمن  (پننہِ  انجامُک)  پے۔"
  },
  {
    "verse_id": 71,
    "translation": "ییٚلہِ  تِہٕنزن  گردنن  منٛز  طوق  تہٕ  ہانکلہٕ  آسن،تِم  آسن  کھکھرِ  یِوان  نِنہٕ۔"
  },
  {
    "verse_id": 72,
    "translation": "گریکہٕ  ونِس  آبس  منٛز،پتہٕ  یِن  نارس  منٛز  (زالنہِ  رٔنگۍ)  چھکنہٕ۔"
  },
  {
    "verse_id": 73,
    "translation": "پتہٕ  یِیہِ  تِمن  وَننہٕ،  کتہِ  چِھ  تِم  (پۅتٕلۍ)  یِم  تۆہۍ  شریک  ٲسِووکھ  مانان۔"
  },
  {
    "verse_id": 74,
    "translation": "اللہ  تعالیٰ  ہس  وَرٲے،  تِم  وَنن،  تِم  رٲوۍ  اَسہِ  بلکہ  ٲسۍ  نہٕ  أسۍ  برونٛہہ  کُنہِ  تہِ  چیزٕچ  عبادت  کران،  یِتھے  پٲٹھۍ  چُھ  اللہ  تعالیٰ  کٲفرن  گمراہ  کران۔"
  },
  {
    "verse_id": 75,
    "translation": "یہِ  (سزا)  چُھ  تِمِیُک  بدلہٕ  زِ  تۆہۍ  ٲسۍوٕ  زمینس  منٛز  ناحق  خوشیہِ  مناوان  بیٚیہِ  چُھ  تَمِیُک  بدلہٕ  زِ  تۆہۍ  ٲسۍوٕ  غرورکران۔"
  },
  {
    "verse_id": 76,
    "translation": "جہنم  کیٚن  دروازن  منٛز  أژِو  تۆہۍ  چِھو  اَتھ  منٛز  ہمیشہ  روزن  وٲلۍ،  لہٰذا  کوتاہ  بدترین  ٹھکانہٕ  چُھ  غرورکرن  والیٚن  ہُنٛد۔"
  },
  {
    "verse_id": 77,
    "translation": "لہٰذا  کٔرِوتۆہۍ  صبر  بے  شک  چُھ  اللہ  تعالیٰ  سُنٛد  وعدٕہ  پۆز،پتہٕ  اگر  أسۍ  تۅہیہِ  تَمہِ  (عذاب)  منٛزکینہہ  حصہٕ  ہاوَو  ییٚمِیُک  أسۍ  تِمن  سٍتۍ  وعدٕہ  چِھ  کران  یا  دِمَو  أسۍ  تۅہیہِ (تَمہِ  برونٛہہ) وفات (دۅشوٕنۍ  صورتن  منٛز) یِن  تِم  اَسی  کُن  واپس  اَننہٕ۔"
  },
  {
    "verse_id": 78,
    "translation": "تہٕ  بے  شک  سوٗزۍ  اَسہِ  تۅہیہِ  برونٛہہ  واریاہ  رسول،  تِمَو  منٛزٕ  کۆر  اَسہِ  کینٛژھن  ہُنٛد  حال  تۅہیہِ  پیٚٹھ  بیان  تہٕ  تِمو  منٛزٕ  کۆرنہٕ  کینٛژھن  ہُنٛد  حال  اَسہِ  (وُنیٚستام)  تۅہیہِ  پیٚٹھ  بیان،  تہٕ  کٲنسہِ  (تہِ)  رسول  سٕندِ  خٲطرٕ  اوس  نہٕ  یہِ  (ممکن)  زِ  سُہ  اَنہِ  ہے  کانٛہہ  نِشٲنی  تہِ  اللہ  تعالیٰ  سٕندِ  حکمہٕ  وَرٲے،  پتہٕ  ییٚلہِ  اللہ  تعالیٰ  سُنٛد  حکم  آو  (تہٕ)  حق  تہٕ  انصاف  سان  آو  فٲصلہٕ  کرنہٕ  تَمہِ  ساعتہٕ  روٗدۍ  پتہٕ  اہلِ  بٲطل  خسارس  منٛز۔"
  },
  {
    "verse_id": 79,
    "translation": "اللہ  تعالیٰ  ہٕے  چُھ  ییٚمۍ  تُہٕندِ  خٲطرٕ  چاروٲے  بنٲوۍ  تاکہ  تۆہۍ  کٔرِو  تِمَو  منٛزٕ  کینٛژھن  پیٚٹھ  سوٲرۍ  تہٕ  تِمَو  منٛزٕ  چِھو  تۆہۍ  کینہہ  کھیٚوان۔"
  },
  {
    "verse_id": 80,
    "translation": "تہٕ  تُہٕندِ  خٲطرٕ  چِھ  تِمن  منٛز  بیٚیہِ  تہِ  فٲیدٕہ  تہٕ  تاکہ  تۆہۍ  ہیٚکِو  تِمن  پیٚٹھ  سوار  سپدِتھ  (مزید)  تَتھ  ضرورت  (چہ  جایہِ)  تام  وٲتِتھ  یۅسہٕ  تُہٕندیٚن  سیٖنن  منٛز  (متعین)  چھے٘  بیٚیہِ  (یہِ  زِ)  تۆہۍ  چِھو  تِمن  پیٚٹھ  تہٕ  ناوَن  پیٚٹھ  سوار  یِوان  کرنہٕ۔"
  },
  {
    "verse_id": 81,
    "translation": "تہٕ  سُہ  چُھو  تۅہیہِ  پننہِ  (واریاہ)  نِشٲنِیہِ  ہاوان،  وۅنۍ  کمن  کمن  اللہ  تعالیٰ  سٕنزن  نِشٲنین  کٔرِو  تۆہۍ  انکار۔"
  },
  {
    "verse_id": 82,
    "translation": "پتہٕ  کیا  تِمَو  کۆر  نا  زمینس  منٛز  سٲل  تہٕ  سیاحت  زِ  تِم  وُچھہن  زِ  تِمن  لُکن  ہُنٛد  انجام  کِیُتھ  سپُد  یِم  تِمن  برونٛہہ  گُزرے،  تِم  ٲسۍ  یِمن  لُکن  کھوتہٕ  (تعدادس  منٛز  تہِ)  واریاہ  زیادٕہ  تہٕ  طاقتس  منٛز  (تہِ)  سیٚٹھاہ  سخت  بیٚیہِ  نِشانن  ہٕندِ  لحاظہٕ  (تہِ)  یِم  (تِمَو)  زمینس  منٛز  ترٲوۍ  (ٲسۍ  سیٚٹھاہ  کٔھسِتھ)  مگر  یِکینٛژھاہ  تِم  کماوان  ٲسۍ  تِمن  لۆگ  نہٕ  کُنہِ  بکار۔"
  },
  {
    "verse_id": 83,
    "translation": "پتہٕ  ییٚلہِ  تِہِندۍ  پیغمبرتِمن  نِشہِ  ٹاکارٕہ  نِشٲنِیہِ  ہیٚتھ  آے  پتہٕ  یُس  تِمن  نِشہِ  (دنیٲوی)  علم  تہٕ  فن  اوس  تِم  روٗدۍ  تَتھ  پیٚٹھ  ژیٚنگان  تہٕ  (أتھۍ  حالس  منٛز)  رٔٹۍتِم  تٔمۍ  (عذابن)  یَتھ  تِم  ہزٕل  ٲسۍ  کران۔"
  },
  {
    "verse_id": 84,
    "translation": "پتہٕ  ییٚلہِ  تِمَو  سون  عذاب  وُچھ  اَدٕ  لٔگۍ  وَننہِ،  اَسہِ  اۆن  اللہ  تعالیٰ  ہس  پیٚٹھ  ایمان  یُس  کُن  چُھ  تہٕ  اَسہِ  کۆر  تِمن  (سارِنٕے)  ہُنٛد  انکار  یِم  أسۍ  تٔمۍ  سٕندۍ  شریک  ٲسِکھ  مانان۔"
  },
  {
    "verse_id": 85,
    "translation": "پتہٕ  لۆگ  نہٕ  تِہُنٛد  ایمان  اَنُن  تِمن  کُنہِ  بکار  ییٚلہِ  زن  تِمَو  سون  عذاب  وُچھمُت  اوس،  اللہ  تعالیٰ  سُنٛد  چُھ  (یۅہے)  دستور  یُس  تٔمۍ  سٕندیٚن  بندن  منٛزپکان  یِوان  چُھ  تہٕ  اَتھ  جایہِ  تُل  کٲفرو  (ہمیشہ)  سخت  خسارٕہ۔"
  }
]