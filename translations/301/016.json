[
  {
    "verse_id": 1,
    "translation": "خداے  سُند  حکم  آویعنی  شرک و کفرکہِ  سزا  دِنُک  موقعہ  ووت  نزدیک۔  اے  کٲفرو  توٚہۍ  مہ  کٔرِو  تتھ  اندر  جلدی۔  سُہ  سپدِ  واقع  پننِس  وقتس  پٮ۪ٹھ۔  یُس  چیزاہ  یِوُن  چُھ  سوزنہٕ  آو۔  لہٰذا  اے  کٲفرو  مہ  ژھٲنڈِو  اتھ  منٛز  جلدی،  مُنزہ  تہٕ  پاک،  بالا  وبرتر  چُھ  اللہ  تعالیٰ  تِمو  ساروٕے  شریکو  نِشہِ  یِم  تس  شریک  ٹھہراون  چھِ  تِہندِس  کُنہِ  حُکمس  ہیکن  نہٕ  تِم  شریک  بدل  کٔرِتھ۔"
  },
  {
    "verse_id": 2,
    "translation": "سوزان  چُھ  سُہ  پروردِگار  ملٲیکن  وحی  ہیٚتھ،  پننہِ  حُکمہٕ  سٍتۍ  یس  پٮ۪ٹھ  یژھان  چھُ  سُہ  پننیو  بندو  أندرٕ  یعنی  انبیاہو  أندرٕ،  یِی  زِ  توٚہۍ  کٔرِو  بیم  لوٗکن  بیٚیہِ  بوزنٲوِیوکھ  کہِ  کانہہ  معبود  چُھنہٕ  مےٚ  ورٲے  پس  کھوٗژِو  مے  یوت۔  پرستِش  مہ  کٔرِو  مےٚ  ورٲے  کٲنسِہ  ہٕنٛز۔"
  },
  {
    "verse_id": 3,
    "translation": "تمی  کٔرۍ  پٲدٕ  آسمان  وزمین  پٔزۍ  پٲٹھۍ  سٮ۪ٹھاہ  بالا  و  برتر  چُھ  سُہ  تِمو  ساروٕے  چیزو  نِشہِ  یِم  تس  شریک  ٹھہراوان  چھِ  لوٗکھ۔"
  },
  {
    "verse_id": 4,
    "translation": "تمی  کٔرۍ  پٲدٕ  انسان  حضرتِ  آدمس  پتہٕ  منی  ہٕندِس  آبہٕ  قطرس  أکِس۔  پس  چُھ  یۅہے  انسان  نٔنۍ  پٲٹھۍ  مقابلہٕ  کران  یعنی  بعض  انسان  چھِ  امہِ  قسمٕکۍ،  غرض  چُھ  کہِ  سانہِ  طرفٕہ  چُھ  انسانس  یِمہٕ  یِمہٕ  نعمژٕ،  تٔمسٕندِ  طرفہٕ  چھِ  اتھ  مُقابلہٕ  ناشُکری  تہِ  ناسُپٲسی۔"
  },
  {
    "verse_id": 5,
    "translation": "بیٚیہِ  کٔرۍ  تٔمۍ  پٲدٕ  چارپا،  وونٹھ،  گُپن  تہٕ  تیر  تُہٕندِ  خٲطرٕ  اے  انسانو  تِمنٕے  منٛز  تھٲوِن  تُہندِ  وُشنیر  کرنٕکۍ  سامان  وندٕکۍ،  ییر  یتھ  گرم  لِباس  ژادرٕ  تہٕ  کملہٕ  بناوان  چھِو،  بیٛیہِ  چھِ  تِمن  منٛز  وارِیاہ  فٲیدٕہ۔  دۅد  تہٕ  سوٲرۍ،  بیٚیہِ  چھِو  تِموٕے  منٛزٕ  بعضن  ہُند  ماز  کھیٚوان۔"
  },
  {
    "verse_id": 6,
    "translation": "بیٚیہِ  چُھ  تُہندِ  خٲطرٕ  تِمن  منٛز  زینت  تہٕ  عزت۔  ییٚمہِ  ساعتہٕ  توٚہۍ  شام  کہِ  وقتہٕ  تِم  گاسہٕ  کھیٚتھ  واپس  انان  چُھوکھ  بیٚیہِ  تمہِ  ساعتہٕ  صبحس  گرو  أندرٕ  گاسہٕ  کھیٚنہٕ  خٲطرٕ  کڈان  چھُوکھ۔"
  },
  {
    "verse_id": 7,
    "translation": "بیٚیہِ  چھِ  تِم  تُلان  تُہند  بور۔  توپتہٕ  واتناوان  تِمن  شہرن  یِمن  توٚہۍ  ہیٚکہِ  ہِونہٕ  تِم  بارو  واتنٲوِتھ  مگر  پننیٚن  پانن  زُون  سٮ۪ٹھاہ  مشقت  واتنٲوِتھ۔  بیشک  پروردِگار  تُہُند  چُھ  سٮ۪ٹھاہ  مہربان  تہٕ  رحم  کرن  وول۔  تُہِندِ  آرامہٕ  خٲطرٕ  کم  کم  چیز  کٔرِن  پٲدٕ۔"
  },
  {
    "verse_id": 8,
    "translation": "بیٚیہِ  کٔرۍ  تمی  پٲدٕ  گُرۍ،  کاتر  تہٕ  خریُتھ  سوار  سپدِو۔  بیٚیہِ  چھُو  تِمن  منٛز  تُہٕندِ  خٲطرٕ  عزت  تہٕ  شان۔  بیٚیہِ  کرِ  سُہ  پٲدٕ  قیامتسٕ  تاںۍ  کھسنہٕ  خٲطرٕ  تِم  تِم  سوارِ  یِمہٕ  نہٕ  تۅہیہِ  معلومٕے  چھےٚ۔  یِمہٕ  سوارِ  گٔیہِ  دنیاہ  کین  مطلبن  تانۍ  واتنہٕ  خٲطرٕ۔  یہٕ  گو  بدنی  تہٕ  حِسی  سفر  طے  کرنُک  سامان۔  امہِ  پتہٕ  فرموو  اللہ  تعالیٰ  ہن  روحانی  تہٕ  معنوی  سٲرٕچ  ذِکر۔"
  },
  {
    "verse_id": 9,
    "translation": "پٔتِمیو  برونٹھمیو  دلیلو  سٍتۍ  یۅسہٕ  سیٚز  وتھ  ثٲبِت  چھےٚ  سپدان  سۅ  گٔیہِ  سۅ  وتھ  یۅسہٕ  اللہ  تعالیٰ  ہس  نِشہِ  واتنٕچ  وتھ  آسہِ۔  وَتو  اندرٕ  چھےٚ  بعض  وتہٕ  ہجہِ  وتٕہ۔  أڈۍ  لوٗکھ  چھِ  سیٚزِ  وَتہِ  پٮ۪ٹھ  پٔکِتھ  خدایس  نِشہِ  واتان۔  أڈۍ  چھِ  ہجو  وَتو  پکان  توپتہٕ  چھِنہٕ  تِم  کُن  تہِ  واتان  تِم  چھِ  دٔچھِنۍ  تہٕ  کھو  فٕرۍ  بالن  تہٕ  چھنٛبن  ڈۅلہٕ  گژھان،  بیٚیہِ  ہر  گاہ  اللہ  تعالٰی  یژھہِ  ہا  سُہ  ہاوِ  ہا  تۅہیہِ  سارنٕے  سیٚز  وتھ  مگر  سُہ  چُھ  تٔمسٕے  سیٚز  وتھ  ہاوان  یُس  تمیُک  طٲلِب  آسہِ۔"
  },
  {
    "verse_id": 10,
    "translation": "سُہ  پروردِگار  گو  سُے  ییٚمۍ  تُہٕندِ  خٲطرٕ  آسمان  کہِ  طرفہِ  روٗد  تروو  تمِی  منٛزٕ  چھِو  توٚہۍ  تریش  چیٚوان۔  بیٚیہِ  چُھ  تمِی  سٍتۍ  گاسہٕ  تہٕ  کُلۍ  کھسان۔  تتھ  منٛز  چُھوکھ  توٚہۍ  چارٕوٲے  گاسہٕ  کھیٚنہٕ  خٲطرٕ  تراوان۔"
  },
  {
    "verse_id": 11,
    "translation": "کھاران  چُھ  اللہ  تعالٰی  تمِی  روٗدٕ  سٍتۍ  تُہٕندِ  خٲطرٕ  زِراعت  بیٚیہِ  درختِ  زیتون  بیٚیہِ  کھزٕر  کُلۍ  تہٕ  دچھہِ  کُلۍ۔  بیٚیہِ  سٲری  میٚوٕ  جات  یِم  دُنیاہس  اندر  پٲدٕ  سپدان  چھِ،  پٔزۍ  پٲٹھۍ  چھےٚ  اتھ  منٛز  بجہِ  بجہِ  دلیلہٕ  توحید  چہِ  فکرِ  والین  ہٕندِ  خٲطرٕ۔"
  },
  {
    "verse_id": 12,
    "translation": "بیٚیہِ  کٔرۍ  اللہ  تعالیٰ  ہن  تُہٕندِ  آرام  و  آسٲیشہِ  خٲطرٕ  رات  تہٕ  دۅہ،  آفتاب  تہٕ  زوٗن  مسخر  قدرت،  چھِ  باقٕی  ستارٕ  تہِ  تِہِندی  حُکمہٕ  مسخر  قدرت،  تِم  چیز  تہِ  یِم  تُہٕندِ  فٲیدٕہ  خٲطرٕ  پٲدٕ  کٔرِن  تمام  روے  زمینس  اندر  تِم  چیز،  بیٚیہِ  چھِ  تِتھہٕ  پٲٹھۍ  کہِ  تِمن  ہٕندۍ  اقسام  چھِ  بیٚون  بیوٚن،  پٔزۍ  پٲٹھۍ  عقلہِ  والین  ہٕندِ  خٲطرٕ  چھِ  یِمن  چیزن  اندر  خداے  سٕندِ  توحید  چہِ  بجہِ  بجہِ  دٔلیلہٕ۔"
  },
  {
    "verse_id": 13,
    "translation": "یِتھہٕ  پٲٹھۍ  کٔرِن  مُسخر  تِم  چیز  تہِ  یِم  تُہٕندِ  فٲیدٕہ  خٲطرٕ  پٲدٕ  کٔرِن  تمام  روے  زمینس  اندر،  تِم  چیز  چھِ  تِتھہٕ  پٲٹھۍ  کہِ  تِمن  ہُند  رنگ  چُھ  بیوٚن  بیوٚن،  پٔزۍ  پٲٹھۍاتھ  مںٛز  تہِ  چھےٚ  بجہِ  بجہِ  دلیلہٕ  خداے  سٕندِ  توحید  چہِ  نصیحت  رٹہٕ  ونین  خٲطرٕ۔"
  },
  {
    "verse_id": 14,
    "translation": "بیٚیہِ  گوٚو  سُہ  پروردِگار  سُے  ییٚمۍ  دریاو  تہٕ  سمندر  کٔرۍ  مسخر  قدرت،  یُتھ  توٚہۍ  کھیٚیِوتمہِ  منٛز  کٔڈِتھ  گاڈن  ہُند  تازٕ  تازٕ  ماز،  بیٚیہِ  یُتھ  کٔڈِو  توٚہۍ  تمہِ  سمندر  منٛزٕ  گہنُک  تہٕ  زینتُک  چیز  لعل  وجوٲہِر  تہٕ  مۅختہٕ۔  یُس  توٚہۍ  سٲری  مرد  تہٕ  زنانہٕ  لاگان  چھِو  زینتہٕ  خٲطرٕ،  بیٚیہِ  چُھو  دریاون  ہُند  فٲیدٕ  یِتہِ  کہِ  ژٕہ  چھَہَکھ  وُچھان  اے  مخٲطِب  ناوٕ  لۅکچہِ  تہِ  تہٕ  بجہِ  تِہ،  بلکہِ  بٔڈۍ  بٔڈۍ  جہازٕ  اتھ  سمندرس  منٛز  آبس  ژٹان  پکان،  بیٚیہِ  کٔرِن  دریا و مسخر  قدرت،  یُتھ  توٚہۍ  یِمن  سمندرن  تہٕ  دریاون  اندر  مال  تِجارت  نِتھ  سفر  کٔرِتھ  خداے  سُند  رزق  تلاش  کٔرِو۔  بیٚیہِ  یُتھ  یِم  سٲری  فٲیدٕہ  زیرِ  نظر  أنِتھ  کٔرِو  تِہٕنز  شکُر  گذاری۔"
  },
  {
    "verse_id": 15,
    "translation": "بیٚیہِ  تھٲوِو  اللہ  تعالیٰ  ہن  زمینس  پٮ۪ٹھ  بٔڈۍ  کۅہ،  یُتھ  نہٕ  سۅ  زمین  تۅہیہِ  پانس  پٮ۪ٹھ  تُلِتھ  ووتل  بُجہِ  کرِ،  اورٕ  یور  ڈلہِ،  بیٚیہِ  کریٚن  جٲری  اتھ  زمینس  منٛز  کۅلہٕ  تہٕ  جۅیہِ۔  بیٚیہِ  کٔجن  اتھ  زمینس  منٛزوَتہٕ  تہٕ  سڑکہٕ  یُتھ  توٚہۍ  تِمو  وتو  پٔکِتھ  مقصدس  واتان  ٲسِو۔"
  },
  {
    "verse_id": 16,
    "translation": "بیٚیہِ  کرِ  اللہ  تعالیٰ  ہن  تمِہٕ  وتہِ  پرزٕناونہٕ  خٲطرٕ  وارِیاہ  نِشانہٕ  قٲیم  مُسا  فِرن  ہٕندِ  پکنہٕ  خٲطرٕ  یِمو  نِشانو  سٍتۍ  وتھ  لبنہٕ  یِوان  چھےٚ۔  بیٚیہِ  چھِ  ستارو  سٍتۍ  تہِ  لوٗکھ  وتھ  لبان۔  یِم  ییتۍ  چیز  کٔرۍ  پٲدٕ  اللہ  تعالیٰ  ہن۔"
  },
  {
    "verse_id": 17,
    "translation": "ووٚنۍ  ؤنِتو  یُس  ذاتِ  پاک  یِم  یِم  چیز  پٲدٕ  کر  وُن  چُھ،  سُہ  لگیا  برابر  تھاوُن  تِمن  سٍتۍ  یِم  نہٕ  کُنہِ  چیزس  ہیٚکن  پٲدٕ  کٔرِتھ۔  کونہٕ  چھِو  یِمے  کتھہٕ  ژیٚتس  پٲوِتھ  تس  ایمان  انان  تہٕ  پژھ  کران۔  تٔمسٕے  پنُن  معبود  زٲنِتھ  عبادت  تہٕ  بندگی  کران۔  یِژٕےیٲژاہ  چھَنہٕ  تس  معبود  برحق  سٕنزٕ نعمژٕ۔"
  },
  {
    "verse_id": 18,
    "translation": "ہرگہے  توٚہۍ  شُمار  ہیٚیِو  کرنہِ  خداے  سٕنز  نعمژٕ،  ہرگز  ہیٚکِیو  نہٕ  شُمار  کٔرِتھ۔  ادٕ  چھَنہٕ  کتھے  تِمن  نعمژن  ہٕنٛز  شُکر  گذٲری  کٔرِتھ۔  مُشرِک  چِھنہٕ  نعمژن  ہُند  شُکر دپان،  نعمژن  ہٕنز  قدٕر  زانان۔  یہِ  جُرم  اوس  تیوٗت  بوٚڈ  یُس  نہٕ  کُنہِ  صوٗرتس  منٛز  ہیٚکہِ  ہا  معاف  سپدِتھ۔  اتھ  جُرمس  پٮ۪ٹھ  اصرار  کرنہٕ  سٍتۍ  گٔژھۍ  تِم  ساروٕے  نعمژو  نِشہِ  محروم  سپدٕنۍ  مگر،  پٔزۍ  پٲٹھۍ  اللہ  تعالٰی  چُھ  سٮ۪ٹھاہ  مغفرت  کروُن  مہر  بان،  ہرگاہ  کانہہ  شخص  شِرکہٕ  نِشہِ  توبہِ  کرِ  تس  چُھ  اللہ  تعالیٰ  مغفرت  کران۔  ہرگاہ  نے  توبہٕ  کرِ  توتہِ  چُھ  اللہ  تعالیٰ  تس  مرنس  تام  نعمژٕ  عطا  کران۔"
  },
  {
    "verse_id": 19,
    "translation": "اللہ  تعالیٰ  چُھ  زانان  تہِ  سورُے  یِہ  توٚہۍ  پوٗشیدٕہ  پٲٹھۍ  چِھو  کران۔"
  },
  {
    "verse_id": 20,
    "translation": "بیٚیہِ  یِم  لوٗکھ  عبادت  چھِ  کران  خدایس  ورٲے  بیین  بٲطِل  معبودن  ہٕنٛز  یِم  نہٕ  کانہہ  چیز  پٲدٕہ  چھِ  ہیٚکان  کٔرِتھ  بلکہِ  چھِ  تِم  پانہٕ  آسان  بناونہٕ  آمٕتۍ،  تیار  کرنہٕ  آمٕتۍ،  گرنہٕ  آمٕتۍ،  کنِو  ہچِو  یا  بیٚیہِ  کُنہِ  چیزٕکۍ۔  قٲعدہ  کلیہ  چُھ  کہِ  خٲلِق  تہٕ  غٲر  خٲلِق  ہر  گِز  مسٲوِی  تہٕ  برابر  چِھنہٕ۔"
  },
  {
    "verse_id": 21,
    "translation": "تمہِ  علاوٕہ  چھِ  معبودانِ  بٲطِل  مۅردٕہ  بے  جان  چیز،  بیٚیہِ  چھَنہٕ  تِمن  خبرٕے  کِہ  کٔمہِ  وقتہٕ  یِن  لوٗکھ  بیٚیہِ  دُبارٕہ  زِندٕہ  کرنہٕ۔  معبودِ  برحق  گوٚو  سُے  یُس  خٲلِق  تہِ  چُھ،  زِندٕہ  تہِ  چُھ،  عالمُ  الغیب  تہِ  چھُ۔"
  },
  {
    "verse_id": 22,
    "translation": "سُے  چُھ  تُہُند  معبودِ  برحق۔  معبودِ  برحقاہ  تس  ہُیو  بیٚیہِ  کانہہ  چُھنہٕ  ذاتس  اندر،  نہ  صِفتن  اندر۔  پس  یِم  لوٗکھ  ییژ  وضاحت  کٔرِتھ  تہِ  پژھ  چِھںہٕ  کران  ٲخرتس،  معلوم  سپُد  تِہندۍ  دِل  چھِ  توحیدس  انکار  کران۔  بیٚیہِ  سپُد  معلوم  کہِ  تِم  چھِ  قیامتس  ایمان  اننہٕ  نِشہِ  تکبُر  کران۔"
  },
  {
    "verse_id": 23,
    "translation": "ضروٗری  کتھ  چھٚے  یہِ  کہِ  پٔزۍ  پٲٹھۍ  اللہ  تعالیٰ  چُھ  زانان  تہِ  سورُے  یہِ  تِم  پوٗشیدٕہ  کران  چھِ،  بیٚیہِ  یہِ  تِم  نٔنۍ  پٲٹھۍ  کران  چھِ۔  پٔزۍ  پٲٹھۍ  اللہ  تعالیٰ  چُھنہٕ  پسند  کران  تکبُر  کروٕنین  یِم  توحید  نِشہِ  تہٕ  تصدیقِ  رسالت  نِشہِ  چھِ  تکبُر  کران۔  ییٚلہِ  تِہُند  تکبُر  کرُن  معلوٗم  سپُد،  سٍتی  سپُد  یِتہِ  معلوٗم  کہِ  تِم  چھِ  خدایس  ناپسند۔  لہٰذا  دِیہِ  سُہ  تِمن  ضروٗر  سزا۔"
  },
  {
    "verse_id": 24,
    "translation": "بیٚیہِ  ییٚلہِ  وننہٕ  یِوان  چُھ  کہِ  تِمن  کیاہ  کوٚرنٲزِل  تِہٕندۍ  پروردِگارن،  دپان  چھِ  تِم  یہِ  کتہِ  چُھ  خداے  سٕندِ  طرفہٕ  سوزنہٕ  آمُت۔  یہِ  چھٚے  محض  بے  سند  کتھ،  یِمہٕ  برونٹھمین  نِشہِ  نقٕل  کرنہٕ  یوان  چھےٚ۔"
  },
  {
    "verse_id": 25,
    "translation": "نتیجہِ  یہِ  وننُک  آسہِ  کہِ  یِمن  لوٗکن  آسہِ  تُلُن  پننین  گُناہن  ہُند  بور  قیامتٕکۍ  دۅہ  پوٗرٕ  پوٗرٕ،  بیٚیہِ  تِمن  لوٗکن  ہٕندین  گناہن  ہُند  بور،  یِم  گُمراہ  کران  ٲسۍ  علمہٕ  ور  ٲے۔  واریاہ  چِھ  بوزان  سٮ۪ٹھاہ  یچھ  چُھ  سُہ  بور  یُس  یِم  تُلن۔"
  },
  {
    "verse_id": 26,
    "translation": "پٔز  پٲٹھۍ  فندتہٕ  تدبیر  کٔرۍ  خدایس  خلاف  تِمو  لوکو  یِم  یِمو  برونٹھ  ٲسۍ،  پس  ووت  خداےسُند  عذاب  تِہٕنزن  لرین  ہٕندین  کٕنن  تل،  توپتہٕ  پیوٚو  ؤسِتھ  تِمن  لرین  ہُند  پش  پٮ۪ٹھۍ  کِنۍ،  بیٚیہِ  ووت  تِمن  عذاب  تِتھے  یُتھنہٕ  تِمن  فکرِ  ی  ترِ،  یِہ  حالت  گٔیہِ  تِہٕندِ  عذابٕچ  دنیاہس  اندر۔"
  },
  {
    "verse_id": 27,
    "translation": "توپتہٕ  کٔریکھ  خوارو  ذلیل  اللہ  تعالیٰ  قیامتُک  دۅہ۔  بیٚیہِ  دپیکھ  کتہِ  چھِو  تِم  معبودانِ  بٲطِل  یِہٕندِ  خٲطرٕ  لڑایہِ  ٲسِو  کران،  وَنن  تمہِ  ساعتہٕ  زانن  وٲلۍ  تہٕ  عٲلِم  پٔزۍ  پٲٹھۍ  خوٲری  یچھ  عذاب  چھُ  از  کٲفرن  تہٕ  نافرمانن  پٮ۪ٹھ۔"
  },
  {
    "verse_id": 28,
    "translation": "یِمن  زُو  کوٚڈ  ملٲیکو  یتھ  حالس  اندر  کہِ  تِم  ٲسۍ  پٲنۍ  پانس  ظلم  کروٕنۍ،  پس  پیش  کرن  تِم  تمہِ  ساعتہٕ  صلحٕچ  کتھ  بیٚیہِ  دپن،  أسۍ  ٲسۍ  نہٕ  کانہہ  یچھ  کٲماہ  کران۔  ملٲیکھ  ونہٕ  نکھ،  یہِ  کتھ  چھنہٕ  یۅسہٕ  توٚہۍ  ونان  چھِو،  پٔز  پٲٹھۍ  اللہ  تعالیٰ  چُھ  پورٕ  زانان  تہِ  سورُے  یہِ  توٚہۍ  کران  ٲسِو۔  سُہ  دِیہِ  پانے  تمِچ  مزوٗرۍ  تۅہیہِ  وننہٕ  ییکھ۔"
  },
  {
    "verse_id": 29,
    "translation": "أژِو  جہنم  کیٚو  دروازو  کِنۍ  جہنمس  اندر  ہمیشہٕ  خٲطرٕ  چُھو  أتھۍ  روزُن،  پس  کٍژاہ  یچھ  جاے  چھ  یہِ  مُتکبرن  ہٕندِ  خٲطرٕ۔  یہِ  گوٚو  عذابِ  ٲخرت۔  حٲصِل  چُھ  یِمن  آیاتن  ہُند  کہِ  اے  لوٗکو  توٚہۍ  بو  زِو  بروٗںٹھمین  کٲفرن  ہٕندِ  عذابُک  حال۔  یِتھے  پٲٹھۍ  یُس  اکھاہ  دِینِ  حقس  مُقابلہٕ  کرِ،  مکرو  فریب  کرِ  یِتھہٕ  پٲٹھۍ  توٚہۍ  کران  چھِو،  بیٚیہِ  چھِوتوٚہۍ  لوٗکھ  گمراہ  کران۔  لہٰذا  آسہِ  یۅہے  انجام  تُہُند  تہِ۔"
  },
  {
    "verse_id": 30,
    "translation": "بیٚیہِ  چُھ  وننہٕ  یِوان  تِمن  لوٗکن  یِم  شرکہٕ  نِشہِ  کُفرٕ  نِشہِ  پتھ  روٗدۍ  تۅہیہِ  پٮ۪ٹھ  کیاہ  کوٚر  نٲزِل  تُہٕندۍ  پروردِگارن،  تِمو  دوٚپ  اللہ  تعالیٰ  ہن  کوٚر  سُہ  قرآنِ  مجید  یتھ  منٛز  خٲرٕے  خٲر  چُھ،  تِمن  لوٗکن  ہٕندِ  خٲطرٕ  یِمو  رٕژٕ  کامہِ  کرِ  چھےٚ  یتھ  دنیاہس  اندر  رٕژ  مزوٗرۍ،  بیٚیہِ  چُھ  تِہٕندِ  خٲطرٕ  ٲخرتُک  گرٕ  زیادے  رُت  باعثِ  فرحت  وسُرور،  بیٚیہِ  چُھ  متقین  تہٕ  پرہیز  گارن  ہُند  گرٕ۔"
  },
  {
    "verse_id": 31,
    "translation": "متقینن  ہٕندۍ  گرٕ  گٔے  ہمیشہٕ  روزنٕکۍ  جنت  یِمن  منٛز  تِم  واتن  تِموٕے  منٛز  آسن  پکان  جویہِ،  تِہٕندِ  خٲطرٕ  چُھ  تِمن  جنتن  اندر  تہِ  سورُے  یِہ  تِم  یژھان  آسن،  یِتھے  پٲٹھۍ  کیاہ  دِیہِ  اللہ  تعالیٰ  رٕژ  مزوٗرۍ  سارِنٕےپرہیز  گارن۔"
  },
  {
    "verse_id": 32,
    "translation": "تِم  گٔے  تِمے  یِہِندۍ  روح  ملٲیک  کڈن  یتھ  حالس  اندر  کہِ  تِم  آسن  پاک  تہٕ  پاکیزٕہ  شِرک  چو  آلایشو  نِشہِ  یا  آسن  در  کمال  فرحت  وسرور،  ملٲیک  وننکھ  سلام  بوٚوِن  تۅہیہِ  پٮ۪ٹھ،  أژِو  جنتس  تِکیازِ  توٚہۍ  ٲسِو  رٕژ  عمل  کران۔"
  },
  {
    "verse_id": 33,
    "translation": "یِم  کٲفر  چھِنہٕ  اِنتظار  کران  مگر  ملٲیکن  ہٕندِس  یِنس،  یا  چھِ  اِنتظار  کران  خداے  سٕندِس  حُکمس  یُس  تُہٕندِ  گالہٕ  وٕنہِ  عذابہٕ  خٲطرٕ  آسہِ،  یِتھے  پٲٹھۍ  کوٚر  اںکار  تہٕ  تکذیب  شِرک  تہٕ  کُفر  تِمو  لوٗکو  یِم  تِمن  بروٗنٹھ  ٲسۍ،  اللہ  تعالیٰ  ہن  کوٚر  نہٕ  تِمن  لوٗکن  کُنہِ  قسمہٕ  ظلم۔  مگر  تِم  ٲسۍ  پٲنۍ  پانس  ظلم  کران۔"
  },
  {
    "verse_id": 34,
    "translation": "پس  وٲژ  تِمن  بدی  پنین  عملن  ہٕنٛز  بیٚیہِ  آو  ولنہٕ  تِمن  سُےعذاب  یتھ  تِم  ٹھٹھہٕ  ٲسۍ  کران۔"
  },
  {
    "verse_id": 35,
    "translation": "بیٚیہِ  چھِ  ونان  یِم  مکٕکۍ  مُشرِک  ہرگاہ  خداے  یژھہِ  ہا  أسۍ  کرٕ  ہَو  نہٕ  تس  ورٲے  کٲنسہِ  ہٕنٛز  عبادت،  نہ  أسۍ  تہٕ  نہ  سٲنۍ  مٲلۍ  بٕڈۍ  بب،  بیٚیہِ  کرٕ  ہَونہٕ  أسۍ  حرام  تہِ  تِہندِ  حُکمہٕ  ورٲے  کانہہ  چیزاہ۔  یہِ  یۅژھ  تمی  تِہںدی  یژھنہٕ  موجوب  چھِ  أسۍ  کران۔  کٲفرن  ہٕنٛزٕ  یِمہٕ  کتھہٕ  وَننہٕ  سٍتۍ  مہ  حض  گٔژِھو  توٚہۍ  آزُردٕہ۔  یہِ  چَھںہٕ  نٔو  کتھاہ  کانہہ،  یِتھے  پٲٹھۍ  چُھ  بیہودٕہ  بحث  کوٚرمُت  تِمو  لوٗکو  یِم  یِمن  بروںٹھ  ٲسۍ،  پس  چُھنہٕ  پیغمبرن  مٹہِ  مگر  نٔنۍ  پٲٹھۍ  احکامِ  خداوندی  واتناوٕنۍ۔"
  },
  {
    "verse_id": 36,
    "translation": "پٔز  پٲٹھۍ  سُوز  اسہِ  پرتھ  اُمتس  کُن  پیغمبر  لوٗکن  یہِ  پیغام  واتنانہٕ  خٲطرٕ  کہِ  عبادت  کٔرِو  معبودِ  برحق  سٕنٛز  تہٕ  پتھ  روٗزِو  شیطان  سٕندِ  تجویزہ  معبودانِ  بٲطِلن  ہٕنزِ  پرستش  کرنہٕ  نِشہِ۔  پس  آسہٕ  تِمو  اُمتو  اندرٕ  بعض  یِمن  سیٚز  وتھ  ہٲو  اللہ  تعالیٰ  ہن۔  تِمو  کوٚر  حق  قبول  بیٚیہِ  ٲسۍ  بعض  یِمن  پٮ۪ٹھ  گمرٲہی  ثٲبِت  روٗز۔  سۅ  تِمن  نِشہِ  دور  گٔیہِ  نہٕ،  پس  پھِیر  تو  توٚہۍ  اے  لوٗکو  زمینس  منٛز  توپتہٕ  وُچِھتو  کیاہ  بنیو  پتوکہِ  تِمن  لوٗکن  یِمو  پیغمبرن  اِنکار  کوٚر۔"
  },
  {
    "verse_id": 37,
    "translation": "ہرگاہ  تۅہیہِ  خواہش  چھےٚ تِہٕندِ  ہدایتٕچ  تمہِ  سٍتۍ  اندِ  نہٕ  کینہہ  تِکیازِ  اللہ  تعالیٰ  چُھنہٕ  وَتھ  ہاوان  تِمن  یِمن  سُہ  وتھ  راوراوِ  بیٚیہِ  چُھنہٕ  تِمن  خٲطرٕ  مددگار  یِم  تِمن  عذاب  نِشہِ  بچٲوِتھ  ہیٚکن۔"
  },
  {
    "verse_id": 38,
    "translation": "بیٚیہِ  ہٲوۍ  تِمو  سخت  زوردار  قسم  یتھ  پٮ۪ٹھ  کہِ  اللہ  تعالیٰ  کرِنہٕ  کٲنسِہ  مٔرِتھ  دُبارٕ  بیٚیہِ  پٲدٕ۔  توٚہۍ  فرمٲوِیوکھ،  البتہ  ضروٗر  کرِ  اللہ  تعالیٰ  سٲرِی  مٔرِتھ  بیٚیہِ  پٲدٕ۔  تِکیازِ  تٔمۍ  چُھ  اَمیُک  وعدٕہ  کوٚرمُت  پوٚز  وعدٕ  ہ،  لیکن  اکثر  لوٗکھ  چِھنہٕ  باوجودِ  دٔلیل  قٲیِم  آسنٕکہِ  یقین  کران۔  یہِ  دُبارٕ  زِندٕہ  کرُن  چُھ  ییٚمہِ  خٲطرٕ  کہِ۔"
  },
  {
    "verse_id": 39,
    "translation": "اللہ  تعالیٰ  کرِ  ضروٗر  مرنہٕ  پتہٕ  بیٚیہِ  پٲدٕ  سارنٕے  یُتھ  سُہ  نٔنۍ  راوِ  تِمن  سۅ  کتھ  یتھ  منٛز  تِم  اختلاف  ٲسۍ  کران،  بیٚیہِ  زانن  کٲفِر  کہِ  بے  شک  ٲسۍ  تِم  اپزِیٲرۍ۔"
  },
  {
    "verse_id": 40,
    "translation": "امہِ  نِشہِ  بیٚیہِ  کیاہ  عجایب  چُھ  بیٚیہِ  زِندٕہ  کرُن،  ییٚلہِ  أسۍ  کُنہِ  چیزکہِ  پٲدٕ  کرنُک  ارادٕہ  کران  چھِ  أسۍ  چھِ  ونان  سپد،  أتی  چُھ  سُہ  چیز  سپدان  تہٕ  وجودس  اندر  یِوان۔"
  },
  {
    "verse_id": 41,
    "translation": "بیٚیہِ  یِمو  لوٗکو  محض  خداے  سٕندِ  خٲطرٕ  پنُن  وطن  مکہٕ  شریف  تروو  شہرِ  حبشس  کُن  گٔے،  ییٚلہِ  تِمن  ظلم  کرنہٕ  آو،  اسہِ  دِژ  ضروٗر  تِمن  رٕژ  جاے  دنیاہس  اندر،  أکِس  رٕتِس  شہرس  منٛز  یعنی  مدینہ  مُنورس  منٛز  ییٚتہِ  تِم  امن  و  راحتٕچ  زندگی  بسر  کرن،  یۅسہٕ  مزوٗرۍ  ٲخرتس  منٛز  تِمن  عطا  ییہِ  کرنہٕ  سۅ  چھےٚ  امہِ  کھۅتہٕ  بٔڈۍ،  اے  کاش  تِمن  کٲفرن  تہِ  ہے أمِچ  خبر  آسِہا،  سُہ  حٲصِل  کرنہٕ  خٲطرٕ  سپدہن  مسلمان۔"
  },
  {
    "verse_id": 42,
    "translation": "یِمو  مہاجرو  صبٕر  کوٚر  وطن  تراونس  پٮ۪ٹھ  بیٚیہِ  یِم  پننِس  پروردِگارس  پٮ۪ٹھ  توکل  کران  چھِ  وطن  تراونٕکہِ  وقتہٕ  کوٚرُکھ  نہٕ  یہِ  خیال  کہِ  کھیٚمو  چیٚمو  کِتھہٕ  پٲٹھۍ،  دراے  پننِس  پروردِگارس  پٮ۪ٹھ  بھروسہٕ  کٔرِتھ۔"
  },
  {
    "verse_id": 43,
    "translation": "اسہِ  سوزنہٕ  تۅہیہِ  برونٹھ  یا  رسول  اللہؐ  مگر  بشر  تہٕ  انسٲنی  پیغمبراہ  تِکیازِ  بشریتس  تہٕ  رسالتس  اندر  چُھنہٕ  کانہہ  منافات  یِمن  کُن  أسۍ  پنٕنۍ  احکام  سوزان  ٲسۍ،  پس  پرِژھتو  علمہٕ  والین  تہٕ  زانن  والین  ہر  گاہ  تۅہیہِ  پانس  معلوم  چُھنٕہ۔"
  },
  {
    "verse_id": 44,
    "translation": "اسہِ  سوٗز  تِم  پیغمبر  نَنہِ  دلیلہٕ  تہٕ  معجزات  ہیٚتھ  بیٚیہ  کتابہٕ  ہیٚتھ،  بیٚیہِ  سوٗز  اسہِ  تۅہیہِ  کُن  یہِ  قرآنِ  مجید  یُتھ  توٚہۍ  وارِیاہ  نٔنِرٲوِتھ  بیان  کٔرِو  لوٗکن  یہِ  تِمن  سوزنہٕ  آو۔  بیٚیہِ  یُتھ  تِم  تتھ  اندر  فِکر  کرن۔"
  },
  {
    "verse_id": 45,
    "translation": "کیاہ  تِم  لوٗکھ  یِمو  یچھ  حیلہٕ  تہٕ  تدبیرٕ  کرِ  نبی  کریمؐ  سٕندِس  مخالفتس  اندر،  تِم  چھا  بے  فِکر  ییٚمہِ  کتھہِ  نِشِہ  کہِ  تِمن  کیاہ  نِیہِ  اللہ  تعالیٰ  زمینس  تل  وٲلِتھ  یا  ییٚمہِ  کتھہِ  نِشہِ  کہِ  عذاب  کیاہ  پیٚیہِ  وٲتِتھ  تپٲرۍ  یپٲرۍ  نہٕ  تِمن  فکرِ  ترِ۔"
  },
  {
    "verse_id": 46,
    "translation": "یا  کیا  رٹہِ  تِمن  اللہ  تعالیٰ  پھیران  تھوران  پس  چھِنہٕ  تِم  عٲجِز  کروٕنۍ۔"
  },
  {
    "verse_id": 47,
    "translation": "یا  کیا  رٹہِ  تِمن  کھوژنٲوِتھ  یا  ہنہِ  ہنہِ  تِمن  کم  کران  تہٕ  ختم  کران،  خدایس  چھےٚ  پرتھ  چیزس  پٮ۪ٹھ  قدرت،  تس  گژھہِ  پرتھ  ساعتہٕ  کھۅژُن،  پٔز  پٲٹھۍ  چُھ  تُہُند  ربّ  سٮ۪ٹھاہ  مہربان  تہٕ  سٮ۪ٹھاہ  رحم  کروُن،  سُہ  چُھنہٕ  جلد  رٹان  سُہ  چُھ  مہلت  دِوان۔"
  },
  {
    "verse_id": 48,
    "translation": "کیاہ  تِم  چِھںا  وُچھان  تِمن  سایہِ  دار  چیزن  کُن  یِم  اللہ  تعالیٰ  ہن  پٲدٕ  کٔرِمٕتۍ  چھِ  کُلۍ  ہِی،  کۅہ  وغٲرٕ  ہِی،  نمان  تہٕ  پھیران  چُھ  تِمن  چیزن  ہُند  سایہِ  دٔچُھن  تہٕ  کھو  فُر۔  خدایس  سجدٕہ  کران  تہٕ  عٲجزی  ہُند  اظہار  کران،  تابع  چھِ  خداےسٕندِس  حُکمس۔"
  },
  {
    "verse_id": 49,
    "translation": "بیٚیہِ  چھِ  خداےسٕے  نمان  تہٕ  سجدہٕ  دِوان  تِم  سٲری  چیز  یِم  آسمانن  اندر  تہٕ  زمینن  اندر  چھِ  جاندارو  اندرٕ،  بیٚیہِ  چھِ  ملٲیک  تہِ  تس  سجدٕہ  دِوان،  تِم  چھِنہٕ  باوجودِ  علو  شان  تس  عبادت  کرنہٕ  نِشہِ  کُنہِ  قسمہٕ  تکبُر  کران۔"
  },
  {
    "verse_id": 50,
    "translation": "تِم  چھِ  کھوژان  پننِس  پروردِگارس  یُس  تِمن  پٮ۪ٹھہٕ  کنہِ  تہٕ  بالادست  چُھ۔  بیٚیہِ  چھِ  تِم  تعمیل  کران  تِمن  سارنٕے  حُکمن  یِم  تِمن  کرنہِ  یِوان  چھِ۔"
  },
  {
    "verse_id": 51,
    "translation": "بیٚیہِ  فرموو  اللہ  تعالیٰ  ہن  پیغمبرن  ہٕندِ  واسطہٕ  اے  لوٗکومہ  تھٲوِیوکھ  زٕہ  یا  وارِیاہ  خدا۔  خدا  چُھنا  مگر  کُنُے،  اکوے۔  پس  کھوٗژِیو  توٚہۍ  میےیوٗت۔  کیازِ  ییلہِ  الوہیت  خاص  میے  چھےٚ  لہٰذا  تمِکۍ  لوٲزِم  یِم  چھِ  کمالِ  قدرت  وغٲرٕ،  تِم  چھِ  میےخاص۔  اِنتقامُک  خوف  گژِھہ  میے  نِش  تھاوُن۔  شِرک  چُھ  منگان  اِنتقامس۔  لہٰذا  گژِھنہٕ  خدایس  شریک  ٹھہراوُن۔"
  },
  {
    "verse_id": 52,
    "translation": "بیٚیہِ  چُھ  تِہُندُےیہِ  سورُے  یہِ  یتھ  آسمانس  تہٕ  زمینس  منٛز  چُھ۔  بیٚیہِ  شوٗبہِ  تِہٕنزٕے  فرمان  بردٲری  کرٕنۍ  ہمیشہ،  سُہ  معبودِ  برحق  ٲسِتھ  چھِو  توٚہۍ  تس  ورٲے  بیٚین  کھۅژان۔  تِمن  کھوٚ  ژِتھ  چھِو  تِہٕںز  پرستِش  کران۔  یتھہٕ  پٲٹھۍ  کھوٚژنس  قٲبِل  چُھ  کانہہ  تس  ورٲے  یِتھے  پٲٹھۍ  چُھنہٕ  اُمید  تھاونس  قٲبِل  تہِ  کانہہ  تس  ورٲے۔"
  },
  {
    "verse_id": 53,
    "translation": "چنانچہِ  تۅہیہِ  نِشہِ  یۅسہٕ  نعمتھاہ  واتان  چھےٚسۅ  چھےٚ  معبودِ  برحق  سٕندِ  ی  طرفہٕ  واتان  بیٚیہِ  نہٕ  کٲنسہِ  ہٕندِ  طرفہٕ،  توپتہٕ  ییٚلہِ  تۅہیہِ  کانہہ  سختیاہ  واتان  چھٚے  تَمِہ  ساعتہٕ  چُھو  تس  کُن  عٲجزی  کران  تہٕ  کریکہٕ  ناد  لاگان۔  دعا  کرنس  اندر،  فریاد  کرنس  اندر۔  تمہِ  ساعتہٕ  چِھو  نہِ  بیٚیہِ  کٲنسہِ  منگان۔"
  },
  {
    "verse_id": 54,
    "translation": "توپتہٕ  ییٚلہِ  سُہ  سۅ  سختی  دور  کران  چُھ  تۅہیہِ  نِشہِ،  أتی  چھو  تۅہیہِ  منٛز  اکھ  جماتھاہ،  تِمے  چھِ  زیادٕہ  پننِس  پروردِگارس  بدستورِ  سابقِ  شرک  انان۔"
  },
  {
    "verse_id": 55,
    "translation": "یُتھ  تِم  کفرانِ  نعمت  کرن  تِمن  نعمژن  ہٕنٛز  یِمہٕ  نعمژٕ  اسہِ  تِمن  عطا  کرِ۔  پس  تُلِوتمتع  کینہہ  کالاہ،  عنقریب  زٲنِو  اَمیُک  مزٕہ۔"
  },
  {
    "verse_id": 56,
    "translation": "بیٚیہِ  چھِ  مُقرر  کران  یِم  مُشرِک  تِمن  معبودانِ  بٲطِلن  ہٕندِ  خٲطرٕ  یِمن  ہٕنٛز  نہٕ  تِمن  خبرٕے  چھےٚ  زِ  تِمن  اَتھہِ  چُھنہٕ  کانہہ  خیر  وشر  نفع  و  ضرر،  اکھ  حصہ  تمہٕ  مالُک  یُس  اسہِ  تِمن  عطا  کوٚرمُت  چُھ،  قسم  چُھ  مےٚ  پننہِ  ذاتِ  پاکُک،  ضروٗر  ییٚیہِ  پرژھنہٕ  تۅہیہِ  تمِیُک  یہِ  توٚہۍ  پانے  ٹھہراوان  ٲسِو۔"
  },
  {
    "verse_id": 57,
    "translation": "بیٚیہِ  چھِ  ٹھہراوان  معبودِ  برحقس  کورِ  حالانکہِ  مُنزہ  تہٕ  پاک  چُھ  سُہ  کورِ  آسنہٕ  نِشہِ،  پننہِ  خٲطرٕ  چھِ  ژھانڈان  تہِ  یہِ  پانس  پسند  چُھکھ  یعنی  گبر  تہٕ  نیٚچِوۍ۔"
  },
  {
    "verse_id": 58,
    "translation": "بیٚیہِ  ییٚلہِ  یِمو اندرٕ  کٲنسہِ  خبر  چھےٚ  یِوان  دِنہٕ  کورِ  ہٕندِ  زیٚنٕچ،  أتی  چُھ  تِہُند  بُتھ  گژھان  کرٚہُن،  بیٚیہِ  چُھ  سپدان  غمگین۔"
  },
  {
    "verse_id": 59,
    "translation": "ژھیپہٕ  ژھیٚپھ  چُھ  کران،  ژوٗرِ  چُھ  روزان  لوکن  نِشہِ  تمہِ  خبرِ  ہٕنٛزِ  شرمہِ  ہٕندِ  سببہٕ۔  سوچان  چُھ  پانس  سٍتۍ  أمِس  کورِ  کیاہ  کرٕ  بہٕ  وونۍ۔  یِتھے  پٲٹھۍ  تھاونہٕ  کِنہٕ  زِندٕہ  یا  مٲرِتھ  دۅبراون  زمینس  تل،  وارٕ  وُ  چھِو  کوٗتاہ  یچھ  چُھ  یہِ  تجویز  یُہُند  یُس  یِم  خدایس  متعلق  کران  چھِ۔  یعنی  تس  چھِ  کورِ  ٹھہراوان  تہٕ  پانس  چُھکھ  کورِ  زیٚنہٕ  وِزِ  بُتھ  سیاہ  گژھان۔"
  },
  {
    "verse_id": 60,
    "translation": "تِمن  لوٗکن  ہُند  چُھ  سٮ۪ٹھاہ  یچھ  حال  یِم  پٔتمِس  دۅہس  انکار  کران  چھِ،  خداے  سٕندِ  خٲطرٕ  چھِ  تھٔدۍ  تھٔدۍ  صفت،  بیٚیہِ  چُھ  سُے  غٲلِب  تہٕ  حِکمت  وول۔"
  },
  {
    "verse_id": 61,
    "translation": "بیٚیہِ  ہرگاہ  اللہ  تعالیٰ  لوٗکن  تِہٕندیو  نافرمٲنِیو  سببہٕ  گرفتار  کرِ  ہا  تیٚلہِ  تراوِہا  نہٕ  اتھ  زمینس  پٮ۪ٹھ  کٲنسہِ  جاندارس  تہِ،  تِمن  نافرمانن  ہٕنٛز  شہمت  واتہِ  ہا  بےٚ  گناہ  چارواین  تہِ۔  مگر  سُہ  چُھ  تِمن  مہلت  دِوان  أکِس  مُقرر  کرنہٕ  آمتِس  وقتس  تانۍ،  پس  ییٚلہِ  واتہِ  سُہ  وقت  تمہِ  ساعتہٕ  یِن  نہٕ  تمہِ  نِشہِ  نہ  پتھ  کڈنہٕ  نہ  برونٹھ  اننہٕ۔"
  },
  {
    "verse_id": 62,
    "translation": "بیٚیہِ  چُھ  معبودِ  برحق  سٕندِ  خٲطرٕ  ٹھہراوان  تِم  چیز  یِم  پانس  کھران  چھِکھ،  بیٚیہِ  چھےٚ  ونان  تِہٕنزٕ  زیٚوٕہ  اَپُز،  یی  زِ  کہِ  تُہٕندِ  خٲطرٕ  کیاہ  چھےٚ  خدایس  نِشہِ  نیکی۔  ثٲبِت  چھےٚ  یہِ  کتھ  کہِ  یقیناً  چھُ  تِہٕندِ  خٲطرٕ  نار  تتھ  منٛز  یِن  تِم  سارِنٕے  برونٹھ  تراونہٕ۔  "
  },
  {
    "verse_id": 63,
    "translation": "خُداے  سُند  قسم  پٔزۍ  پٲٹھۍ  اسہِ  سوٗز  پیغمبر  تۅہیہِ  برونہہ  وارِیاہن  اُمتن  کُن،  پس  زینت  دیُت  شیطانن  تِہٕنزن  یچھ  کامیٚن۔  تِمن  آیہِ  بوزنہٕ  پننہِ  یچھ  کامہِ  جان،  سُے  شیطان  چُھ  تِہُند  دوس  از  تہِ  بیٚیہِ  چُھ  تِہِندی  خٲطرٕ  دگ  تُلہٕ  وُن  عذاب  ٲخرتس  اندر۔"
  },
  {
    "verse_id": 64,
    "translation": "بیٚیہِ  کٔرنہ  اسہِ  نٲزِل  تۅہیہِ  پٮ۪ٹھ  یہِ  کتاب  مگر  یُتھ  توٚہۍ  لوٗکن  وارٕہ  بیان  کٔرِو  دین  چہ  تِمہٕ  کتھہٕ  یِمن  منٛز  تِم  اِختلاف  کران  چھِ،  بیٚیہِ  بوٚڈ  ہدایت  تہٕ  بٔڈرحمت  باایمانن  ہٕندِ  خٲطرٕ۔"
  },
  {
    "verse_id": 65,
    "translation": "بیٚیہِ  تروو  اللہ  تعالیٰ  ہن  آسمانکہِ  طرفہٕ  روٗد  تمی  سٍتۍ  کوٚرُن  زِندٕہ  موٚمُت  زمین۔  یُس  زمین  روٗد  پیٚنہٕ  سٍتۍ  خشک  اوس  گوٚمُت۔  پٔزۍ  پٲٹھۍ  اتھ  منٛز  چُھ  بوٚڈ  نِشانہٕ  بوزٕ  وٕنین  ہندِ  خٲطرٕ  یِم  قرآنِ  مجید  بوزن  تِہٕندۍ  موٚردٕ  دِل  گژھن  زِندٕہ۔"
  },
  {
    "verse_id": 66,
    "translation": "بیشک  تُہٕندِ  خٲطرٕ  چُھ  چارواین  اندر  تہِ  سٮ۪ٹھاہ  غور  کرنُک  مُقام،  تِہٕندین  شِکمن  منٛز  یُس  فضلہٕ  تہٕ  رتھ  چُھ  تِموے  دۅیو  چیزو  منٛزٕ  چُھ  نیران  دۅداہ  صاف،  ہٹہِ  وَسہٕ  وُن  آسٲنی  سان  چیٚنہٕ  والیٚن۔  سُے  دۅد  چھِ  أسۍ  توٚہۍ  چاوان۔  وُچھِو  سٲنۍ  قدرت  اتھ  دۅدس  نہ  چھےٚ  آسان  خوٗنٕچ  آلٲیش  نہ  فضلٕچ  آلٲیِش  یا  مُشک۔"
  },
  {
    "verse_id": 67,
    "translation": "بیٚیہِ  گژِھہ  کٔھزرن  تہٕ  دچھہِ  اندر  غور  کرُن۔  تیار  چِھو  کران  توٚہۍ  تتھ  نشٕکۍ  چیز  بیٚیہِ  کھیٚنٕکۍ  چیز۔  خۅشٕک  کٔھزر  بیٚیہِ  کِشمِش  بیٚیہِ  شربت  تہٕ  سٔرکہٕ۔  اتہ  مںٛز  تہِ  چھےٚ  بجہٕ  دلیلہٕ  خداے  سٕندِ  تو  حید  چہِ۔  بیٚیہِ  چھُ  ثٲبِت  سپدان  سارے  نعمژٕ  عطا  کر  وُن  چُھ  سُے،  پٔزۍ  پٲٹھۍ  اَتھ  منٚز  چُھ  بوٚڈ  نِشانہٕ  خداے  سٕندِ  قدرتُک  عقلہِ  والیٚن  ہٕندِ  خٲطرٕ۔"
  },
  {
    "verse_id": 68,
    "translation": "یہِ  کتھ  تہِ  چھےٚ  قٲبلِ  غور  کہِ  الہام  تروو  تُہٕندۍ  پروردِگارن  مانٛچھ  تُلرِ  یی  زِ  ژٕ  بناو  پنُن  گرٕ  کۅہن  منٛز،  کُلیٚن  منٛز  بیٚیہِ  لوٗکن  ہٕندین  گرن  منٛز۔  چنانچہِ  یِمن  گرن  منٛز  چھَ  سۅ  گرٕ  بناوان۔"
  },
  {
    "verse_id": 69,
    "translation": "توپتہٕ  کھےٚ  ژٕپرتھ  قٔسٕم  میٚوٕہ  أندرٕ۔  پس  ہےٚ  پکُن  ژٕہ  واپس  پننِس  ٲلِس  کُن  پننِس  پروردِگار  سٕنزن  وتن  اندر  یِمہٕ  سہل  تہٕ  آسان  چھےٚ  چانہِ  خٲطرٕ۔  دوٗر  دراز  جایو  پٮ۪ٹھہٕ  میوَن  ہُند  رس  ژٔہِتھ  چھَ  سۅپننِہِ  سٕے  ٲلِس  کُن  توپتہٕ  چھےٚ  مانٛچھ  تراونٕچ  کٲم  کران،  نیران  چُھ  سُہ  مانٛچھ  تُلریٚن  ہٕندیو  شِکمو  منٛزٕ  اکھ  چیٚنُک  چیزاہ  میوٗٹھ  تہٕ  مۅدُر  یعنی  مانٛچھ  ییٚمِکۍ  رنگ  مختلِف  چھِ  آسان۔  تتھ  منٛز  چُھ  شفا  لوٗکن  ہٕندِ  خٲطرٕ،  پٔزۍ  پٲٹھۍ  اتھ  منٛز  چُھ  بوٚڈ  نِشانہٕ  خداے  سٕندِ  قدرتُک  فِکر  تہٕ  تامل  کروٕنین  خٲطرٕ۔  "
  },
  {
    "verse_id": 70,
    "translation": "بیٚیہِ  کٔرِو  توٚہۍ  اللہ  تعالیٰ  نٕے  پٲدٕ،  توٚتانۍ  ٲسِو  نہٕ  توٚہۍ  کِہِنۍ۔  از  عدم  اننو  بوجود  کینہہ  کالاہ  گٔژِتھ  نِیَو  سُے  تۅہیہِ  ییٚمہِ  عالمہٕ،  بیٚیہِ  چُھ  تۅہیہِ  اندر  کانہہ  شخصاہ  یچھ  عُمرِ  تانۍ  واتناونہٕ  یِوان۔  تتھ  عُمرِ  منٛز  نہ  چُھ  جِسمٲنی  قوت  موجود  روزان  نہ  عقلہِ  ہُند  قوت۔  یژھ  عُمرِ  نِشہِ  چُھ  پناہ  مۅنگمُت  نبی  کریم  صلی  علیہ  و سلم  ﴿۔۔۔۔۔۔۔۔۔﴾،  تمِیُک  اثر  چُھ  یہِ  سپدان  کہِ  اکہِ  چیزٕچ  خبر  گژھنہٕ  پتہٕ  چُھ  یہِ  شخص  تمِہ  چیزٕ  نِشہِ  بے  خبر  سپدان،  یادووتُر  چُھنہٕ  بُجرس  اندر  کینہہ  روزان،  پٔزۍ  پٲٹھۍ  اللہ  تعالیٰ  ہٕے  چھُ  سورُے  زانہٕ  وُن  سٲرسٕے  پٮ۪ٹھ  قدرت  وول۔"
  },
  {
    "verse_id": 71,
    "translation": "بیٚیہِ  دیُت  فضیلت  اللہ  تعالیٰ  ہن  تۅہیہِ  اندر  بعض  لوٗکن  بعضن  پٮ۪ٹھ  رِزقس  اندر۔  اکھ  کوٚرُن  مالدار  تٔمِس  تھٲوِن  نوکر  تہٕ  غلام  تابع۔  تٔمۍ  سٕندِ  واسطہٕ  چُھ  تِمن  تِہٕندین  غلامن  تہِ  رِزق  واتناوان۔  کانہہ  بنووُن  غلام  تٔمِس  چُھ  آغہٕ  سٕندِ  واسطہٕ  رِزق  واتناوان۔  بیٚیہِ  کوٚرُن  کانہہ  شخصاہ  تٔمِس  نہ  چھےٚ  تیژ  دولت  زِغلام  آسہٕ  ہنس۔  نہ  چُھ  سُہ  پانہٕ  کٲنسہِ  ہُند  غلام،  لہٰذا  یِمن  لوٗکن  رِزقس  اندر  خاص  فضیلت  دِنہٕ  آیہِ  تِمن  نِشہِ  چُھ  مال  تہٕ  دولت  تہِ،  غلام  تہِ،  تِم  ہیٚکن  نہٕ  سُہ  پنُن  مال  تِمن  غلامن  دِتھ۔  تِکیازِ  تیٚلہِ  سپدِ  آغہٕ  تہٕ  غلام  برابر۔  تِکیازِ  غلام  چُھنہٕ  کُنہِ  چیزُک  مٲلکھٕے  بنان۔  لہٰذا  چُھنہٕ  غلٲمی  تہٕ  مساوات  مُمکِنٕے  زانہہ۔  یِتھے  پٲٹھۍ  چھِ  یِم  معبودانِ  بٲطِل  سٲری   خداے  سندۍ  مملُوک  ییٚمیُک  کٲفر  چھِ  پانہٕ  اعتراف  کران۔  لہٰذا  مملُوک  ٲسِتھ  کِتھہٕ  پٲٹھۍ  ہیٚکن  تِم  خدایس  ہِی  ٲسِتھ،  یا  کتھہٕ  پٲٹھۍ  ہیٚکن  تِم  خداے  سٕندِس  کُنہِ  چیزس  منٛز  شریک  ٲسِتھ۔  ییٚلہِ  نہٕ  تُہٕندۍ  غلام  تُہٕندِس  مال  و  دولتس  شریک  ہیٚکن  سپدِتھ۔  اللہ  تعالیٰ  سٕندۍ  غلام  تہٕ  مملُوک  کتھہٕ  پٲٹھۍ  ہیٚکن  تِہٕندِس  الو  ہیتس  اندر  تس  شریک  بٔنِتھ۔  کیاہ  یِم  مضامین  بوٗزِتھ  چھا  یِم  لوٗکھ  خدایس  شریک  ٹھہراوان  ییٚمہِ  سٍتۍ  عقلاً  یہِ  کتھ  چھےٚ  ثٲبِت  سپدان  کہِ  تِم  چھِ  خداے  سٕنزن  نعمژن  اِنکار  کران  تِکیازِ  یُس  نعمژ  عطا  کر  وُن  آسہِ  سُہ  گژِھہ  زانُن  معبود  تہِ  کُنُے۔  تس  شریک  ٹھہراونہٕ  سٍتۍ  چُھ  لٲزِم  کہِ  تس  چھِںہٕ  تِم  نعمت  عطا  کر  وُن  زانان۔  لہٰذا  چھِ  یِم  مُشرک  شرک  اننہٕ  سٍتۍ  تِہٕندِس  نعمتس  اِنکار  کران،  کیاہ  یِم  چھا  خداے  سٕنزن  نعمژن  اِنکار  کران۔"
  },
  {
    "verse_id": 72,
    "translation": "بیٛیہِ  کٔرۍ  اللہ  تعالیٰ  ہن  تُہٕندِ  ی  جِنسہٕ  مںٛزٕ  یعنی  اِنسانو  مںٛزٕ  تُہُندۍ  جورٕ  یعنی  آشینۍ  تہٕ  زنانہٕ  تُہٕنزٕ،  بیٚیہِ  کٔرۍ  اللہ  تعالیٰ  ہن  تُہٕندِ  خٲطرٕ  تُہٕنزو  زنانو  نِشہِ  گبر  تہٕ  اولاد  بیٚیہِ  اولادن  ہٕندۍ  اولاد،  بیٚیہِ  کوٚرُن  عطا  تۅہیہِ  رِزق  پاک  تہٕ  رٔتیو  چیزو  اندرٕ،  یہِ  کٔرِتھ  تہِ  چھا  تِم  معبودانِ  بٲطِلن  ایمان  انان  یتھ  پٮ۪ٹھ  نہٕ  کانہہ  دلیل  چھےٚ  تہٕ  خداے  سٕنزن  نعمژن  چھِ  اِنکار  کران  تس  شریک  ٹھہراونہٕ  سٍتۍ۔"
  },
  {
    "verse_id": 73,
    "translation": "بیٚیہِ  چھِ  تِم  عبادت  تہٕ  پرستش  کران  خدایس  ورٲے  تِمنٕے  چیزن  ہٕنز  یِم  نہٕ  مٲلِک  تہٕ  اختیار  وٲلۍ  چھِ  تُہٕندِ  خٲطرٕ  کُنہِ  قسمہٕ  رِزقس  نہٕ  آسمانکہِ  طرفہٕ  بٲرِش  ترٲوِتھ  نہٕ  زمین  کہِ  طرفہٕ  کانہہ  چیز  کھٲرِتھ،  نہ  ہیٚکن  تِم  تُہٕندِ  خٲطرٕ  کینہہ  کٔرِتھ۔"
  },
  {
    "verse_id": 74,
    "translation": "پس  مہ  ٲسِو  توٚہۍ  بیان  کران  خداے  سٕنزٕ  مثالہٕ  پننِی  خیالہٕ  موجوب  کہ  اللہ  تعالیٰ  چُھ  بوٚڈ  پادشاہ۔  تس  ہیکہِ  نہٕ  پرتھ  اکھاہ  پنُن  حاجت  پیش  کٔرِتھ،  عام  لوٗلن  شوبہِ  تِہٕندین  نا  یبن  نِشہِ  پنٕنۍ  حاجت  پیش  کرٕنۍ  تِم  کرن  پیش  خدایس  نِشہِ،  بیشک  پٔز  مِثال  بیان  کرٕنۍ  زانہِ  اللہ  تعالیٰ  ہٕے  توٚہۍ  زٲنِو  نہٕ۔"
  },
  {
    "verse_id": 75,
    "translation": "چِنانچہِ  اللہ  تعالیٰ  چُھ  مِثالہٕ  بیان  کران،  اکھ  غلاماہ  چُھ  أکِس  شخصہٕ  سُند،  یَس  نہٕ  کُنہِ  چیزس  پٮ۪ٹھ  کانہہ  قدرت  یا  کینہہ  اِختیاراہ  چُھ،  بیاکھ  چُھ  سُہ  شخص  یس  اسہِ  پننہِ  طرفہٕ  رُت  رزق  عطا  کوٚر۔  سُہ  چُھ  تمہِ  رزقہٕ  منٛزٕ  خرچ  کران  پوشیدٕہ  پٲٹھۍ  تہِ  نٔنۍ  پٲٹھۍ  تہِ،  توٚ  ہی  ؤنِتو  یِم  زٕہ  چھا  برابر۔  یِم  معبودانِ  بٲطِل  بوٗزِتوکھ  بے  طاقت  تہٕ  بےاِختیار  غلام  ہِی۔  اللہ  تعالیٰ  زٲنِتون  مُختارِ  کُل۔  پرتھ  چیزس  پٮ۪ٹھ  قدرت  تہٕ  طاقت  تھاون  وول،  سٲرِی  تعریف  تہٕ  صفت  چھِ  تس  معبودِ  برحقس  یُس  زات  کِںۍ  تہٕ  صِفتو  کِنۍ  کٲمِل  چُھ،  بلکہِ  چُھنہٕ  یِمو  أندرٕ  اکثرن  معلومٕے  کہِ  شرکٕ  کہِ  شاہمتہٕ  کیاہ  بنہِ  یِمن۔"
  },
  {
    "verse_id": 76,
    "translation": "بیاکھ  مثال  چُھ  اللہ  تعالیٰ  فرماوان  زٔنۍ  جوراہ  چھِ۔  اکھ  چُھ  تِمو  اندرٕ  ماجہِ  زامُت  کوٚلُے،  کانہہ  کٲم  نہٕ  ہیٚکان  کٔرِتھ۔  بیٚیہ  چُھ  سُہ  بور  تہٕ  وبالِ  گردن  پننِس  آغس  پٮ۪ٹھ  بنیومُت،  یوٚت  سوزان  چھُس  تتہِ  کانہہ  رٕژ  کٲماہ  کٔرِتھ  چُھنہٕ  یِوان،  توٚہی  ؤنِتو  کیاہ  یہِ  شخص  چھا  برابر  تس  شخصس  سٍتۍ  یُس  فصاحت  تہٕ  بلاغت  سان  کلام  آسہِ  کران  یُس  لوٗکن  رٕژن  کامین  ہُند  اِصرار  آسہِ  کران  بیٚیہِ  آسہِ  سُہ  پانہٕ  تہِ  سیٚزِ  وتہِ  پٮ۪ٹھ  قٲیِم  روٗزِتھ۔"
  },
  {
    "verse_id": 77,
    "translation": "بیٚیہِ  چُھ  خداے  سٕے  آسمانن  تہٕ  زمینن  ہٕنزن  پوشیدٕہ  کتھن  ہُند  علِم،  بیٚیہِ  چُھ  سُہ  قدرتس  اندر  تیوٗت  کٲمِل  کہِ  پوشیدٕہ  کتھو  أندرٕ  گٔیہِ  اکھ  کتھ  قیامت۔  تمیُک  معلاملہٕ  آسہِ  تیوٗت  جلد  کہِ  ییٚمہِ  ساعتہٕ  تمیُک  وقت  واتہِ  أکِس  أچھ  ٹینٹہِ  منٛز  سپدِ  قیامت  برپا  بلکہِ  تمہِ  کھوتہٕ  تہِ  نزدیک  تہٕ  جلد،  بیشک  چُھ  اللہ  تعالیٰ  چُھ  پرتھ  چیزس  پٮ۪ٹھ  قدرت  تھاون  وول۔"
  },
  {
    "verse_id": 78,
    "translation": "بیٚیہِ  چُھ  قدرت  چو  دلیلو  أندرٕ  تہٕ  نعمت  کیو  قسمو  أندرٕ  یہِ  اَمر  کہ  کٔڈِو  توٚہۍ  اللہ  تعالیٰ  ہن  پننین  ماجن  ہٕندیو  شِکمو  أندرٕ  یتھ  حالس  اندر  کہِ  تمہٕ  ساعتہٕ  ٲسِو  نہٕ  توٚہۍ  زانان  کِہِنۍ،  توپتہٕ  کٔرۍ  نو  تٔمۍ  بوزنہٕ  خٲطرٕ  کن،  وُچھنہٕ  خٲطرٕ  أچھ،  زاننہٕ  خٲطرٕ  دِل  عطا۔  یُتھ  توٚہۍ  تِہٕنزن  یِمن  نعمژن  پٮ۪ٹھ  شُکر  دٔپِو۔"
  },
  {
    "verse_id": 79,
    "translation": "کیاہ  یِم  لوٗکھ  چھِنا  وُچھان  جانورن  ہُند  حال۔  کتھہٕ  پٲٹھۍ  چھِ  خداے  سٕندِس  حُکمس  تٲبع  آسمانس  تہٕ  زمینس  منٛز  باگ  ہواہس  پٮ۪ٹھ  وُڈان۔  کانہہ  تہِ  چُھںہٕ  تِمن  تھپھ  کٔرِتھ  آسان  اللہ  تعالیٰ  ہس  ورٲے،  پٔزۍ  پٲٹھۍ  اتھ  منٛز  چھےٚ  وارِیاہ  دلیلہٕ  خداے  سٕندِ  قدرت  چہ  با  ایمانن  ہٕندِ  خٲطرٕ۔"
  },
  {
    "verse_id": 80,
    "translation": "بیٚیہِ  کٔر  اللہ  تعالیٰ  ہن  تُہٕندِ  خٲطرٕ  تُہٕندین  گرن  اندر  تُہٕندِ  روزنٕچ  جاے  ییٚلہِ  توٚہۍ  درحالتِ  سفر  ٲسِو  بیٚیہِ  کٔرِن  تُہٕندِ  خٲطرٕ  چارواین  ہٕندین  مُسلن  ہٕندۍ  گرٕیعنی  خیمہٕ  یِم  توٚہۍ  لوٚتۍ  زٲنِتھ  پانس  سٍتۍ  سفرن  اندر  تُلان  چھِو،  ییٚمہِ  دۅہ  توٚہۍ  سفرس  نیران  چھِو  بیٚیہِ  ییٚمہِ  دۅہہ  کُنہِ  جایہِ  ٹھہران  چھِو  اقامت  کران  چھِو،  بیٚیہِ  کٔرِن  تُہٕندِ  خٲطرٕ  کٹہٕ  موٗنہٕ،  اونٹہٕ  موٗنہٕ،  ژھاوٕلۍ  موٗنہٕ،  پۅشاک  تہٕ  فرش  وفروش  بیٚیہِ  گرٕچ  گرویٚٹھ  أکِس  مقرر  کرنہٕ  آمتِس  وقتس  تانۍ  یۅتانۍ  تِم  چیز  پھلان  چھِ۔"
  },
  {
    "verse_id": 81,
    "translation": "بیٚیہِ  کٔرۍ  اللہ  تعالیٰ  ہن  تُہٕندِ  خٲطرٕ  پننین  پٲدٕ  کٔرۍ  مٕتین  چیزن  ہٕندۍ  سایہِ  پٲدٕ،  یِمن  تل  روٗزِتھ  توٚہۍ  آفتاب  چہِ  گرمی  نِشہِ  بچان  چھِو  مثلاً  کُلین  ہُند  سایہِ،  لرین  ہُند  سایہِ،  بیٚیہِ  کٔرۍ  اللہ  تعالیٰ  ہن  تُہٕندٕ  خٲطرٕ  کۅہن  اندر  گۅپھہٕ  تہٕ  غار  یِمن  تل  روٗزِتھ  شینہٕ  تہٕ  رودٕ  نِشہِ  بچان  چھِو،  بیٚیہِ  کٔرۍ  اللہ  تعالیٰ  ہن  تُہٕندِ  خٲطرٕ  پھیٚرن  تہٕ  کُرتٕنہِ  یِمہٕ  تۅہیہِ  بچاوان  چھٚے  سردی  نِشہِ  تہٕ  گرمی  نِشہِ،  بیٚیہِ  کرین  بیٚیہِ  کُرتٕنہِ  یعنی  زِرَہ،  یِمہٕ  تۅہیہِ  بچاوان  چھٚےجنگس  اندر  شمشیرن  تہٕ  نیزن  تہٕ  تیرو  ہٕندیو  زخمو  نِشہِ،  یِتھے  پٲٹھۍ  چُھو  اللہ  تعالیٰ  تۅہیہِ  پٮ۪ٹھ  نعمژ  پننہِ  پورٕ  کران  یُتھ  توٚہۍ  تٔمۍ  سُند  حُکم  مٲنِو۔"
  },
  {
    "verse_id": 82,
    "translation": "پس  ہر  گاہ  یِم  لوٗکھ  امہِ  پتہٕ  تہِ  بُتھ  پھِرن،  پس  تۅہیہِ  چُھو  نہٕ  مٹہِ  مگر  تبلیغ  کرُن  نٔںۍ  پٲٹھۍ  تہٕ  صاف  پٲٹھۍ۔"
  },
  {
    "verse_id": 83,
    "translation": "تِم  لوٗکھ  چھِ  پرزٕ  ناوان  خداے  سٕنز  نعمت  توپتہٕ  چھِ  زٲنِتھ  کٔرِتھ  تتھ  نعمتس  اِنکار  کران۔  یُس  برتاو  منعمس  سٍتۍ  کرُن  گژِھہ  یعنی  عبادت  تہٕ  اطاعت  سۅچھےٚ  تس  ورٲے  بین  سٍتۍ  کران،  یِمو  اندر  چھِ  وارِیاہ  کٲفِر۔"
  },
  {
    "verse_id": 84,
    "translation": "بیٚیہِ  پٲوِو  ژیٚتس  ییٚمہِ  دۅہ  أسۍ  تُلو  ن  پرتھ  اُمت  خٲطرٕ  اکھ  اکھ  گواہ،  سُہ  گو  تمہِ  اُمتُک  پیغمبر  قیامتُک  دۅہ،  توپتہٕ  ییِہ  نہٕ  کٲفرن  اجازت  دِنہٕ  کتھ  کرنُک،  عذرو  معذرت  پیش  کرنُک  قیامتُک  دۅہ،  نہ  ییِہ  تِمن  نِشہِ  عذر  طلب  کرنہٕ،  نہ  ییِہ  تِمن  وننہٕ  کہِ  اللہ  تعالیٰ  کٔرِیوٗن  رٲضی،  توبہٕ  کٔرِو،  یا  کانہہ  رٕژ  عمل  کٔرِو  تِکیازِ  تِم  کتھہٕ  آسن  گٲمژٕ،  ٲخرت  چُھو  دارُ  الجزا،  سُہ  چُھنہٕ  دارُالعمل۔"
  },
  {
    "verse_id": 85,
    "translation": "توپتہٕ  ییٚلہِ  وُچھن  ظٲلِم  تمہِ  دۅہ  عذاب،  پس  نہ  ییہِ  تِمن  تتھ  عذابس  منٛز  کمی  کرنہٕ،  نہ  ییکھ  مُہلت  دِنہٕ۔"
  },
  {
    "verse_id": 86,
    "translation": "بیٚیہِ  ییٚلہِ  مُشرِکن  نظر  پیٚیہِ  تِمن  شریکن  پٮ۪ٹھ  یِمن  تِم  ٹھہراوان  ٲسۍ  خداے  سٕندۍ  شریک،  دپنہِ  لگن  پروردِگاراہ  یِمے  کیاہ  چھِ  تِم  شریک  یِمن  أسۍ  پرستِش  تہٕ  عبادت  کران  ٲسۍ  ژےٚ  ورٲے،  پس  کرن  تِم  معبودانِ  بٲطِل  تِمن  کٲفِرن  سٍتۍ  کتھ۔  دپنکھ  توٚہۍ  چھِو  بٔڈۍ  اپز  یٲرۍ۔  أسۍ  کر  ٲسِو  تۅہیہِ  ونان  کہِ  توٚہۍ  کٔرِتو  اسہِ  پرستِش  یا  توٚہۍ  مٔنگِتو  اسہِ  پنُن  حاجت۔  توٚہۍ  ٲسِو  پننہِ  نفسہٕ  چہِ  تہٕ  شیطانہٕ  سٕندِ  وننہٕ  مو  جوب  تِم  چیز  کران۔"
  },
  {
    "verse_id": 87,
    "translation": "بیٚیہِ  تراون  تمہِ  دۅہ  کٲفِر  خدایس  برونٹھہٕ  کنہِ  اطاعت  و  صلحک  معاملہٕ۔  بیٚیہِ  مشنکھ  تِم  سٲری  چیز  یِم  دُنیاہس  منٛز  پانے  ٹھہراوان  ٲسۍ۔"
  },
  {
    "verse_id": 88,
    "translation": "یِم  لوٗکھ  اکھ  کُفر  کران  ٲسۍ  بیٛیہِ  ٲسۍ  پتھ  رٹان  بیین  لوٗکن  خداے  سٕنزِ  وتہِ  نِشہِ  یعنی  اسلام  قبول  کرنہٕ  نِشہِ  تِمن  ہُراوَو  أسۍ  عذابس  پٮ۪ٹھ  عذاب۔  تِکیازِ  تِم  ٲسۍ  تبٲہی  تہ  بربٲدی  عالمس  منٛز  پھہلاوان  لوٗکن  اسلام  نِشہِ  پتھ  رٹنہٕ  سٍتۍ۔"
  },
  {
    "verse_id": 89,
    "translation": "بیٚیہِ  پاوِو  سُہ  دۅہ  ژیٚتس  ییٚمہِ  دۅہٕ  أسۍ  تُلون  پرتھ  اُمتس  منٛز  تِموٕے  منٛزٕ  اکھ  گواہ  یعنی  پرتھ  اُمتُک  پیغمبر،  بیٚیہِ  اَنو  توٚہۍ  تہِ  یا  رسول  اللہؐ  گواہ  یِمن  لوٗکن  ہٕندِ  خٲطرٕ  یعنی  پننہِ  اُمت  خٲطرٕ  یُتھ  توٚہۍ  فرمٲوِیو  کھ  کمومون  تُہُند  کمو  کوٚر  انکار،  بیٚیہِ  کٔرنٲزِل  اسہِ  تۅہیہِ  پٮ۪ٹھ  یا  رسول  اللہؐ  یہِ  بٔڈۍ  کتاب  یتھ  منٛز  سار  کُے  بیان  چُھ  بیٚیہِ  بوٚڈ  ہدایت۔  بٔڈرحمت  تہٕ  بٔڈبشارت  ایمانٕچ  مُسلمانن  ہٕندِ  خٲطرٕ۔"
  },
  {
    "verse_id": 90,
    "translation": "پٔزۍ  پٲٹھۍ  اللہ  چُھ  حُکم  کران  عدل  تہٕ  انصاف  کرنُک  بیٚیہِ  نیکی  کرنُک  بیٚیہِ  ٲشناون  اِمداد  کرنُک،  بیٚیہِ  چُھ  اللہ  تعا  لیٰ  منع  کران  یچھ  کامیو  نِشہِ  بیٚیہِ  خلافِ  شرع  کامیو  نِشہِ  بیٚیہِ  سرکشی  تہٕ  بغاوت  نِشہِ  یعنی  لوٗکن  ظلم  وستم  کرنہٕ  نِشہِ،  اللہ  تعالیٰ  چُھ  وعظ  پران،  نصیحت  کران  یُتھ  توٚہۍ  سۅنصیحت  قبول  کٔرِو۔"
  },
  {
    "verse_id": 91,
    "translation": "بیٚیہِ  کٔرِو  وفاخداے  سٕندِس  عہدس  ییٚمہِ  عہدٕ  کہِ  پورٕ  کرنُک  شریعت  حُکم  کران  چُھ۔  بیٚیہِ  ییٚلہِ  پانہٕ  وٲنۍ  عہد  ٲسِو  کران،  بیٚیہِ  مہ  ٲسِو  قسم  پُھٹراوان  سُہ  مضبوط  کرنہٕ  پتہٕ۔  تتھ  منٛز  آسیٚو  خداے  سُند  ناو  تہِ  درمیانس  منٛز  اوٚنمُت  ییٚمہِ  سٍتۍ  قسم  مضبوط  چُھ  سپدان،  اللہ  تعالیٰ  آسیون  تھوومُت  گواہ  تہِ،  پٔزۍ  پٲٹھۍ  اللہ  تعالیٰ  چُھ  زانان  تہِ  سورُے  یہِ  توٚہۍ  کران  چھِو۔  تس  نِشہِ  تُہُند  کانہہ  چیز  پوشیدٕہ  چُھنہٕ۔"
  },
  {
    "verse_id": 92,
    "translation": "بیٚیہِ  مہ  ٲسِو  توٚہۍ  اے  لوٗکو  قسم  پُھٹراونہٕ  سٍتۍ  مکہٕ  شریف  چہِ  تس  دیوانہٕ  زنانہِ  ہی  بنان  یۅسہٕ  ژٹان  ٲسۍ  پنُن  کوٚتمُت،  مضبوط  کرنہٕ  پتہٕ،  ٹُکرٕٹکرٕ،  یِتھے  پٲٹھۍ  چھِو  توٚہۍ  بناوان  قسم  پنٕنۍ  پانہٕ  وٲنۍ  فساد  کرنہٕ  خٲطرٕ  اکھ  بہانہٕ  تہٕ  ذریعہِ،  یُتھ  سپدِ  اکھ  جماعت  بارٕ  تعدادس  تہٕ  قوتس  اندر  بیٚیہِ  جماعتہٕ  کھۅتہٕ۔  توٚہۍ  کٔرِو  تمہِ  ساعتہٕ  رعایت  زور  آور  جماعتُک۔  قسمُک  کٔرِو  نہٕ  توٚہۍ  کانہہ  خیال،  امہِ  سٍتۍ  چُھنہٕ  مگر  چُھ  امتحان  کران  تۅہیہِ  اللہ  تعالیٰ  کہِ  قسم  کٔرِتھ  تہٕ  معا  ہدٕہ  کٔرِتھ  کوٚروٕہ  تۅہیہِ  قسمُک  رعایت  کِنہٕ  ظٲہری  حالاتن  ہُند  یا  زبردست  جماعتُک،  بیٚیہِ  یُتھ  تۅہیہِ  اللہ  تعالیٰ  نٔنۍ  راوِ  قیامتُک  دۅہ  تہِ  سورُے  یتھ  منٛز  توٚہۍ  اختلاف  کران  ٲسِو۔"
  },
  {
    "verse_id": 93,
    "translation": "بیٚیہِ  ہر  گاہ  اللہ  تعالیٰ  یژِھہ  ہا  سارنٕے  کرِ  ہا  کُنی  جماعت  اختلاف  ورٲے  مگر  تٔمۍ  سٕنز  حکمت  چھنہٕ  تہِ  یژھان،  مگر  سُہ  چُھ  گمراہ  کران  یس  یژھان  چُھ  تس۔  بیٚیہِ  چُھ  ہدایت  کران  یس  یژھان  چُھ  تس،  بیٚیہِ  ییہِ  تۅہیہِ  پرژھنہٕ  تمہِ  سارِ  کُے  یہِ  توٚہۍ  کران  ٲسِو۔"
  },
  {
    "verse_id": 94,
    "translation": "بیٚیہِ  چُھ  فرماوان  اللہ  تعالیٰ  تاکیدٕہ  خٲطرٕ  کہِ  مہ  بنٲوِیوکھ  قسم  پننہِ  ذریعہ  پانہٕ  وٲنۍ  فسادُک  تہٕ  فِتنُک۔  تمِہ  سٍتۍ  ڈلن  تُہٕندۍ  کھۅرتِمن  ہٕندِ  دَرِرٕ  تہٕ  مضبوطی  پتہٕ۔  بیٚیہِ  ژٕہِو  تمیُک  یچھ  مزٕہ  دُنیاہس  اندر  عذابس  گرفتار  سپدنہٕ  سٍتۍ  تِکیازِ  تۅہیہِ  کیاکٔرٕو  آیِندٕہ  یِنہٕ  والین  خٲطرٕ  خداے  سٕنز  وَتہ  بںد،  بیٚیہِ  چھُ  ٲخرتس  اندر  تِہِندی  خٲطرٕ  بوٚڈ  عذاب۔"
  },
  {
    "verse_id": 95,
    "translation": "بیٚیہِ  مہ  ٲسِو  حٲصِل  کران  خداے  سُند  قسم  ہٲوِتھ  دنیاہُک  کم  مال،  پٔزۍ  پٲٹھۍ  یُس  ثواب  تہٕ  مزوٗرۍ  خدایس  نِشہِ  چھےٚ  سۅچھےٚ  بہتر  تُہںدِ  خٲطرٕ  ہرگاہ  تۅہیہِ  زانُن  تگہِ  ہا۔"
  },
  {
    "verse_id": 96,
    "translation": "یہِ  تۅہیہِ  نِشہِ  چُھ  مالِ  دنیا  أندرٕ  تہِ  سورُے  چُھ  مۅ  کلہٕ  وُن  تہٕ  ختم  گژٕھہ  وُن۔  یہِ  اللہ  تعالیٰ  ہس  نِشہِ  چُھ  سُہ  چھُ  باقی  تہٕ  پوشہِ  وُن،  سُہ  مۅکلہِ  نہٕ  زانہہ،  بیٚیہِ  دِمو  أسۍ  صبر  تہٕ  استقامت  کرٕ  وٕنین  مزوٗرۍ  تِہٕنزن  رٕژن  کامین  تہٕ  عملن  ہٕندِ  بدلہٕ۔"
  },
  {
    "verse_id": 97,
    "translation": "یِم  دنیاہس  اندر  رٕژ  عمل  کرن  مردو  یا  زنانو  أندرٕ  باایمان  ٲسِتھ  پس  کرو  أسۍ  تِمن  عطا  رٕژ  زندگیاہ  دنیاہس  اندر،  بیٚیہِ  دِموکھ  أسۍ  تِمن  پنٕنۍ  مزوٗرۍ  تِمن  رٕژن  کامین  بدلہٕ  یِمہٕ  تِم  کران  ٲسۍ۔"
  },
  {
    "verse_id": 98,
    "translation": "پس  ییٚلہِ  توٚہۍ  اے  پیغمبر  برحق  قرآن  مجید  پرُن  ہیٚوان  ٲسِو  پس  گژِھہ  پناہ  منگُن  اللہ  تعالیٰ  ہس  شیطانِس  نِشہِ۔"
  },
  {
    "verse_id": 99,
    "translation": "پٔزۍ  پٲٹھۍ  تس  شیطانس  چُھنہٕ  کانہہ  طاقت  با  ایمان  پٮ۪ٹھ  بیٚیہِ  یِم  پننِس  پروردِگارس  پٮ۪ٹھ  اعتماد  تہٕ  تکیہٕ  کروٕنۍ  آسن۔"
  },
  {
    "verse_id": 100,
    "translation": "شیطان  سُند  زور  چُھنہٕ  چلان  مگر  تِمنٕے  پٮ۪ٹھ  یِم  تس  سٍتۍ  یارانہٕ  لاگن۔  بیٚیہِ  تِمن  پٮ۪ٹھ  یِم  کُنِس  خدایس  شریک  ٹھہراون۔"
  },
  {
    "verse_id": 101,
    "translation": "بیٚیہِ  ییٚلہِ  أسۍ  اکہِ  آیہِ  کریمہٕ  چہِ  جایہِ  بیاکھ  آیہِ  کریم  نٲزِل  کران  چھِ،  اللہ  تعالیٰ  ہی  چُھ  بہتر  زانان  تِمن  احکامن  ہٕنزٕ  مصلحژٕ  یِم  سُہ  نٲزِل  کران  چُھ۔  تمہِ  ساعتہٕ  چھِ  کٲفر  ونان  تۅہیہِ  یا  رسول  اللہ  توٚہۍ  چھِو  نہٕ  پننہِ  طرفہٕ  یِمہٕ  کتھہٕ  ٹھہراوان۔  فی  الحقیقت  چھِ  وارِیاہ  تِمو  اندرٕ  بے  خبر۔"
  },
  {
    "verse_id": 102,
    "translation": "توٚہۍ  فرمٲوِیوکھ  یا  رسول  اللہؐ،  وول  یہِ  قرآنِ  مجید  جبریل  امینن  یُس  پاک  روح  چُھ  تُہٕندِس  پروردِگارٕ  سٕندِ  طرفہٕ  پٔزۍ  پٲٹھۍ،  یُتھ  باایمانن  ہُند  دِل  مضبوط  کرِ  بیٚیہِ  چُھ  یہِ  قرآنِ  مجید  بوٚڈہدایت  تہٕ  بٔڈبشارت  مسلمانن  ہٕندِ  خٲطرٕ۔"
  },
  {
    "verse_id": 103,
    "translation": "بیٚیہِ  چُھ  اسہِ  معلوم  کہِ  یِم  دشمن  چھِ  ونان  أمِس  پیغمبرس  چُھنہٕ  ہیٚچھناوان  مگرکانہہ  زانن  وول  انساناہ۔  خیال  اوسُکھ  کینژھن  یُہودی  یا  نصرٲنی  غلامن  ہُند۔  اللہ  تعالیٰ  چُھ  تُہٕندِس  اتھ  بٲطِل  خیالس  رد  کران۔  فرماوان  چُھ،  اے  بےوقوفو  یس  غلامس  نِشہِ  تۅہیہِ  یِمن  پکھنِچ  تہٕ  پرنٕچ  نسبت  کران  چھِو  تٔمۍ  سٕنز  زیو  چھےٚعجمی،  مگر  یُس  کلام  یِم  تۅہیہِ  بوزناوان  چھِو  یہِ  چھےٚ  زیٚواہ  عربی،  صاف  تہٕ  واضح۔"
  },
  {
    "verse_id": 104,
    "translation": "پٔزۍ  پٲٹھۍ  یِم  لوٗکھ  نہٕ  پژھ  کران  چھِ  خداے  سٕندین  آیاتن،  تِمن  ہاوِنہٕ  نجاتٕچ  وتھ  اللہ  تعالیٰ۔  تِہٕندِ  خٲطرٕ  چُھ  کڈُر  عذاب۔"
  },
  {
    "verse_id": 105,
    "translation": "اپُز  چِھنہٕ  نٔو  راوان  مگر  تِمے  لوٗکھ  یِم  نہٕ  خداے  سٕندین  آیاتن  پژھ  کران  چھِ  ت،  مے  گٔے  اَپزیٲرۍ۔  "
  },
  {
    "verse_id": 106,
    "translation": "یُس  اکھاہ  خدایس  اِنکار  کرِ  اِقرار  کٔرِتھ  مگرنہٕ  سُہ  شخص  یُس  کُفرٕ  خٲطرٕ  زور  تہٕ  جبٕر  کرنہٕ  ییہِ۔  زیٚوِ  سٍتۍ  ہے  سُہ  کلمہ  کُفر  وَنہِ  در  حالیتکہِ  دِل  آسیٚس  ڈنجہِ  ایمان  سٍتۍ،  مگر  یُس  دِل  مُژرٲوِتھ  کُفر  تہٕ  اِنکار  کرِ  تِتھین  لوٗکن  پٮ۪ٹھ  چُھ  خداےسُند  غضب  تہٕ  بیزٲری،  بیٚیہِ  چُھ  تِہٕندی  خٲطرٕ  بوٚڈ  عذاب۔"
  },
  {
    "verse_id": 107,
    "translation": "یہِ  چُھکھ  امی  مۅکھہٕ  کہِ  تِمو  کیاہ  کٔر  پسند  دنیاہٕچ  زندگی  ٲخرتس  پٮ۪ٹھ،  بیٚیہِ  امی  مۅکھہٕ  کہِ  اللہ  تعالیٰ  چُھنہٕ  وتھ  ہاوان  کٲفرن  تہٕ  مُنکِرن۔"
  },
  {
    "verse_id": 108,
    "translation": "یِمے  کیاہ  گٔے  تِم  لوٗکھ  یِمن  مۅہر کٔر اللہ  تعالیٰ  ہن  تِہٕندین  دِلن  پٮ۪ٹھ  بیٚیہِ  تِہٕندین  کنن  پٮ۪ٹھ،  بیٚیہِ  تِہٕنٛزن  أچھن  پٮ۪ٹھ،  بیٚیہِ  کیاہ  گٔے  یِمے  لوٗکھ  غٲفِل۔"
  },
  {
    "verse_id": 109,
    "translation": "پٔزۍ  پٲٹھۍ  یِمے  لوٗکھ  آسن  ٲخرتس  اندر  تاون  زد،"
  },
  {
    "verse_id": 110,
    "translation": "توپتہٕ  چُھ  پٔزۍ  پٲٹھۍ  چون  پروردِگار  تِمن  لوٗکن  ہٕندِ  خٲطرٕ  یِمو  کُفرٕ  چہِ  سختی  تُلِتھ  گر  بار  ترٲوِتھ  ہجرت  کٔر۔  توپتہٕ  کوٚرکھ  جہاد،  بیٚیہِ  کوٚرُکھ  صبر،  پٔزۍ  پٲٹھۍ  تُہںد  پروردِگار  چُھ  تمہِ  پتہٕ  تِہِندِ  خٲطرٕ  سٮ۪ٹھاہ  مغفرت  کر  وُن،  سٮ۪ٹھاہ  رحم  کر  وُن۔"
  },
  {
    "verse_id": 111,
    "translation": "سُہ  دۅہ  پٲوِو  ژیٚتس  ییٚمہِ  دۅہ  پرتھ  شخصاہ  یِیہِ،  گفتگو  آسہِ  کران  پننی  پانہٕ  کہِ  طرفہٕ۔  بیٚیہِ  یِیہِ  پوٗرٕ  دِنہٕ  جزا  تہٕ  سزا  پرتھ  کٲنسہِ،  تتھ  بدل  یہِ  تٔمۍ  کوٚرمُت  آسہِ،  تِمو  أندرٕ  یِیہِ  نہٕ  کٲنسہِ  ظلم  کرنہٕ۔"
  },
  {
    "verse_id": 112,
    "translation": "بیٚیہِ  کٔر بیان  اللہ  تعالیٰ  ہن  مِثال  اکہِ  شہرٕ  کین  لوٗکن  ہٕنز  تِم  ٲسۍ  امن  وامانس  اندر  روٗزِتھ۔  تِمن  ٲسۍ  واتان  کھیٚنہٕ  چیٚنٕکۍ  چیز  بکثرت  پرتھ  طرفہٕ،  اتی  کوٚر  تِمو  خداے  سٕنزن  نعمژن  اِنکار  تہٕ  کُفرانِ  نعمت،  پس  ژٕہ  نٲو  ۍتِم  اللہ  تعالیٰ  ہن  مَزٕہ  بۅچھہِ  ہُند  تہٕ  کھوژنکہِ  پۅشاکُک  یعنی  بۅچھہِ  تہٕ  بد  امنی  آیہِ  تِمن  تِتھہٕ  پٲٹھۍ  ولنہٕ  یِتھہٕ  پٲٹھۍ  بدنس  آسان  چُھ  لِباس  ؤلِتھ  تِمن  کامیٚن  ہٕندِ  سببہٕ  یِمہٕ  تِم  کران  ٲسۍ۔  حضرتِ  عبد اللہ  بِن  عباس  چھِ  فرماوان  ییمہِ  مِثالہِ  منزٕہ  چھِ  مُراداہلِ  مکہ۔"
  },
  {
    "verse_id": 113,
    "translation": "پٔزۍ  پٲٹھۍ  آو  تِمن  کُن  پیغمبراہ  جلیل  القدر  یُس  تِموٕے  منٛزٕ  اوس،  تس  کوٚرُکھ  اِنکار،  سُہ  زونُکھ  ا  پزیور،  ادٕ  رٔٹۍ  تِم  عذابن  یعنی  قحطن  تہٕ  بدامنی۔  یتھ  حالس  اندر  کہِ  تِم  ٲسۍ  پٲنۍ  پانس  ظلم  کر  وُنۍ  شرک  تہٕ  تکذیب  کرنہٕ  سٍتۍ۔"
  },
  {
    "verse_id": 114,
    "translation": "پس  کھیٚیِو  سُہ  رزق  یُس  عطا  کوٚر  اللہ  تعالیٰ  ہن  حلال  تہٕ  پاک،  بیٚیہِ  دٔپِو  شُکر  خداے  سٕنزن  نعمژن  پٮ۪ٹھ،  ہر  گاہ  چھِو  تٔسۍ  یٲژ  بندگی  کران۔"
  },
  {
    "verse_id": 115,
    "translation": "تٔمۍ  پروردِگارن  کوٚر  نہٕ  تۅہیہِ  پٮ۪ٹھ  حرام  مگر  مۅردار    ﴿پانے  موٚمُت﴾  جانور،  بیٚیہِ  رَتھ،  بیٚیہِ  سورٕ  ماز  بیٚیہِ  سُہ  جانور  یُس  خدایس  ورٲے  بیٚیہِ  کٲنسِہ  ہٕندِ  تعظیم  خٲطرٕ  یا  قُرب  ژھانڈنہٕ  خٲطرٕ  مارنہٕ  ییہِ،  پس  یُس  اکھاہ  فاقٕہ  کہِ  وجہ  بالکل  بیقرار  تہٕ  مجبور  سپدِ  یِمو  چیزو  أندرٕ  کانہہ  چیز  کھیٚنس  پٮ۪ٹھ،  یِمو  چیزو  وٲے  بنیٚس  نہٕ  کانہہ  چیز  بشرطیکہِ  لذت  تہٕ  مزٕہ  حٲصِل  کروُن  آسہِ  نہٕ۔  ضروٗرت  کھۅتہٕ  کھیٚوُن  آسِنہٕ۔  پس  چُھ  اللہ  تعالیٰ  مغفرت  کروُن،  رحم  کر  وُن۔"
  },
  {
    "verse_id": 116,
    "translation": "بیٚیہِ  مہ  ٲسِو  ونان  تِمن  چیزن  یِمن  تُہٕنزٕ  زیٚوٕ  آسن  پانے  اپُز  تعریف  کران  کہِ  یہِ  گوٚو  حلال  تہٕ  یہِ  گوٚو  حرام،  خدایس  پٮ۪ٹھ  اپُز  نٔوراونہٕ  خٲطرٕ،  پٔزۍ  پٲٹھۍ  یِم  اللہ  تعالیٰ  ہس  اَپُز  نٔوراوَن  تِم  سپدن  نہٕ  زانہہ  کامیاب۔"
  },
  {
    "verse_id": 117,
    "translation": "یہِ  چُھ  فٲیدٕہ  تُلنُک  کم  چیزاہ  یعنی  فٲیدٕہ  مویہِ  ۂنا۔  پتو  لاکہِ  چُھ  تِہٕندِ  خٲطرٕ  کڈُر  عذاب۔"
  },
  {
    "verse_id": 118,
    "translation": "بیٚیہِ  کوٚر  اسہِ  یہودین  پٮ۪ٹھ  حرام  تِم  چیز  یِم  اسہِ  بیان  کٔرۍ  تۅہیہِ  ییٚمہِ  برونٹھ،  اسہِ  کوٚر  نہٕ  تِمن  پٮ۪ٹھ  کانہہ  ظلم  بلکہِ  ٲسۍ  تِم  پٲنۍ  پانس  ظلم  کران۔"
  },
  {
    "verse_id": 119,
    "translation": "توپتہٕ  چھےٚ  حقیقت  یہے  کہ  بیشک  تُہند  پروردِ  گار  چُھ  تِمن  لوٗکن  ہٕندِ  خٲطرٕ  یِمو  یچھ  کامہِ  کرِ  نادٲنی  سببہٕ  توپتہٕ  کوٚرُکھ  تمہِ  پتہٕ  توبہٕ  خدایس  کُن  رجوع  بیٚیہِ  سنبھٲلِکھ  پنٕنۍ  پان۔  اِصلاح  کوٚرُکھ  پننِس  پانس،  پٔزۍ  پٲٹھۍ  تُہںد  پروردِگار  چُھ  تَمہِ  پتہٕ  تہِ  سٮ۪ٹھاہ  مغفرت  کرٕ  وُن  سٮ۪ٹھاہ  رحم  کرٕ  وُن۔"
  },
  {
    "verse_id": 120,
    "translation": "پٔزۍ  پٲٹھۍ  حضرتِ  اِبراہیم  یِمن  توٚہۍ  تہِ  چھِو  مانان  اوس  کُنُے  زوٚن  بٔڈِس  اُمتس  برابر  تِکیازِ سورُے  عالم  اوس  شرک  و  کفرس  مُبتلا۔  یورٕ  کنہِ  اوس  سُہ  کُنُے  صاحب  خدایس  کُنُے  زانان۔  سارنٕے  اوس  توحیدس  کُن  دعوت  دِوان،  خداےسُند  فرماں بردار  بندٕہ،  یُس  ساروٕے  نِشہِ  الگ  سپدِتھ  تس  کُن  مٲیل  سپدٕ  وُن  اوس۔  بیٚیہِ  اوس  نہٕ  سُہ  خدایس  شریک  ٹھہراوٕنیو  أندرٕ۔  "
  },
  {
    "verse_id": 121,
    "translation": "سُہ  اوس  شکُر  گزارتِہٕنزن  نعمژن  پٮ۪ٹھ،  سُہ  ژور  اللہ  تعالیٰ  ہن  برگذیدٕہ  کوٚرُن  بیٚیہِ  ہٲونس  وتھ  راہِ  راستس  کُن۔"
  },
  {
    "verse_id": 122,
    "translation": "بیٚیہِ  کوٚر  اسہِ  عطا  تس  دنیاہس  اندر  تہِ  رُت  حال۔  بجہِ  بجہِ  مہربٲنیہِ،  نبوت،  اجتباء،  خلعت،  ہدایت  بیٚیہِ  چُھ  ٲخرتس  اندر  سُہ  اعلیٰ  درجہِ  کیو  نیکو  کارو  أندرٕ۔"
  },
  {
    "verse_id": 123,
    "translation": "توپتہٕ  سوز  اسہِ  تۅہیہِ  کُن  وحی  یا  رسول  اللہؐ  کہ،  پیروی  کٔرِو  توٚہۍ  حضرتِ  ابراہیم  سٕندِس  مِلتس  یُس  کُنِسٕے  خدایس  کُن  مٲیل  تہٕ  پھیروُن  اوس،  بیٚیہِ  اوس  نہٕ  مُشرِکو  أندرٕ۔  "
  },
  {
    "verse_id": 124,
    "translation": " بٹہٕ  وارِ  ہُند  تعظیم  آونہٕ  مُقرر  کرنہٕ۔  مگر  تِمنٕے  پٮ۪ٹھ  یِمو  تتھ  منٛز  اختلاف  کوٚر،  بیٚیہِ  کرِ  فٲصلہٕ  چون  رب  قیامت  کہِ  دۅہ  تِمن  درمیان  تتھ  چیزس  منٛز  یتھ  منٛز  تِم  اختلاف  چھِ  کران۔  "
  },
  {
    "verse_id": 125,
    "translation": "ناد  دِیِو  لوٗکن  توٚہۍ  خداے  سٕنزِ  وتہِ  کُن  علمہٕ  چو  کتھو  سٍتۍ  بیٚیہِ  نصیحت  سٍتۍ،  بحث  کٔرِو  لوٗکن  سٍتۍتمہِ  طریقہٕ  یتھ  منٛز  نہٕ  شِدت  تہٕ  خشونت  آسہِ،  پٔزۍ  پٲٹھۍ  چون  پروردِگار  چُھ  یژ  زانان  تِمن  یِم  تِہٕنزِ  وتہِ  نِشہِ  ڈٰٔلۍ۔  بیٚیہِ  چُھ  سُے  یژ  زانان  کہِ  کمو  لوٚب  ہدایت  تہٕ  کم  چھِ  راہِ  راستس  پٮ۪ٹھ  پکان۔  اگر  کُفار  جدالِ  علمی  نِشہِ  ڈٔلِتھ  جدالِ  عملیس  کُن  رۅخ  کرن  توپتہٕ  واتہٕ  ناون  اتھہٕ  سٍتۍ  یا  زیٚوِ  سٍتۍ  تکلیف۔  تتھ  صورتس  منٛز  چُھ  تۅہیہِ  بیٚیہِ  تُہٕندین  تابِعن  بدلہٕ  ہیٚون  جٲیز۔  امیُک  چُھ  تۅہیہِ  رخصت  بیٚیہِ  چُھ  صبر  کرُن  تہِ  تۅہیہِ  جٲیز  مگر  تہِ  چُھ  عزیمت۔"
  },
  {
    "verse_id": 126,
    "translation": "ووٚنۍ  ہرگاہ  توٚہۍ  رۅخصتس  پٮ۪ٹھ  عمل  کٔرِو  یعنی  تِمن  ہیٚیِو  بدلہٕ  تہٕ  اِنتقام  سُہ  گژِھہ  تِیُتے  ہیٚون  یوٗت  تۅہیہِ  تکلیف  آسہِ  واتناونہٕ  آمُت،  ہرگاہ  عزیمتس  پٮ۪ٹھ  عمل  کٔرِتھ  توٚہۍ  صبٕر  کٔرِو،  تیٚلہِ  چُھ  صبٕر  کرٕنُے  بہتر،  صبٕر  کرونین  خٲطرٕ۔"
  },
  {
    "verse_id": 127,
    "translation": "بیٚیہِ  کٔرِو  توٚہۍ  صبرٕی  تِکیازِ  تُہُند  شان  چُھ  بُلند  تہٕ  ارفع۔  تُہُند  صبٕر  کرُن  چُھنہٕ  مگر  خداے  سںٕدی  توفیق  تہٕ  مددٕ  سٍتۍ،  توٚہۍ  تھٲوِو  اِطمینان  کہِ  تۅہیہِ  سپدِ  نہٕ  صبر  کرنس  اندر  کُنہِ  قسمہٕ  دشوٲری  پٲدٕ،  بیٚیہِ  مہ  بٔرِو  تِہٕندِ  مُخالفتُک  غم  بیٚیہِ  یِم  تدبیر  تِم  تُہٕندِس  مُخالفتس  منٛز  کران  چھِ  تِمو  سٍتۍ  مہ  سپدِو  تنگ  دِل،  امہِ  سٍتۍ  سپدِنہٕ  تۅہیہِ  کانہہ  نقصان  تِکیازِ  توٚہۍ  چھِو  تقوٰی  تہٕ  احسان  سٍتۍ  موصوف۔"
  },
  {
    "verse_id": 128,
    "translation": "پٔزۍ  پٲٹھۍ  اللہ  تعالیٰ  چُھ  پرہیز  گارن  تہٕ  مُتقینن  سٍتۍ  سٍتۍ  بیٚیہِ  تِمن  سٍتۍ  یِم  نیکو  کار  آسن۔"
  }
]