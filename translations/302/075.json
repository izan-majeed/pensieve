[
  {
    "verse_id": 1,
    "translation": "بہٕ  چُھس  قسم  کھیٚوان  قیامت  کہ  دۅہُک۔"
  },
  {
    "verse_id": 2,
    "translation": "بیٚیہِ  چُھس  بہٕ  قسم  کھیٚوان  (بُرائین  پیٚٹھ)  ملامت  کرن  والہِ  نفسُک۔"
  },
  {
    "verse_id": 3,
    "translation": "کیا  انسان  چھا  یہِ  خیال  کران  زِ  أسۍ  کروکھ  نہٕ  تٔمۍ  سٕنزٕ  أڈِجہِ  (یِمہٕ  مرنہٕ  پتہٕ  بۆس  گٔژِھتھ  چھلہٕ  چھانگرِ  گژھن)  ہرگز  جمع۔"
  },
  {
    "verse_id": 4,
    "translation": "کیازِ  نہٕ!  اَسہِ  چھے٘  اَتھ  کتھہِ  پیٚٹھ  تہِ  قدرت  زِ  تٔمۍ  سٕنزن  اۆنگجن  ہُنٛد  اَکھ  اَکھ  جوڑ  تہٕ  گنڈ  تام  کرون  ٹھیک۔"
  },
  {
    "verse_id": 5,
    "translation": "بلکہ  چُھ  انسان  یہِ  یژھان  زِ  پننہِ  یِنہٕ  واجنہِ  (زندگی  منٛز)  تہِ  روزِہے  گناہ  کران۔"
  },
  {
    "verse_id": 6,
    "translation": "سُہ  چُھ  (ہزل  کرنہٕ  کِس  اندازس  منٛز)  پٕۯژھان  زِ  قیامتُک  دۅہ  کر  آسہِ۔"
  },
  {
    "verse_id": 7,
    "translation": "پتہٕ  ییٚلہِ  أچھن  دُگوش  گژِھہ۔"
  },
  {
    "verse_id": 8,
    "translation": "تہٕ  زوٗنہِ  راوِ  (پَنُن)  گاش۔"
  },
  {
    "verse_id": 9,
    "translation": "بیٚیہِ  گژھن  آفتاب  تہٕ  زوٗن  یِکہٕ  وَٹہٕ  (گاشہٕ  رُس)۔"
  },
  {
    "verse_id": 10,
    "translation": "تَمہِ  وقتہٕ  لایہِ  انسان  کریکھ  زِ  ژلنٕچ  جاے  کتہِ  چھے٘۔"
  },
  {
    "verse_id": 11,
    "translation": "ہرگز  نہٕ،  کانٛہہ  چھَپن  جاے  چھَنہٕ۔"
  },
  {
    "verse_id": 12,
    "translation": "تَمہِ  دۅہ  آسہِ  تُہٕندِس  ربّس  نِشی  قرار  کرنٕچ  جاے۔"
  },
  {
    "verse_id": 13,
    "translation": "تَمہِ  دۅہ  یِیہِ  انسان  تِمَو  (عملو)  نِشہِ  باخبر  کرنہٕ  یِم  تٔمۍ  برونٛہہ  آسہٕ  سوزمَژٕ  تہٕ  یِم  (اَثرات  پننہِ  موت  پتہٕ)  پتھ  کُن  ٲسِن  ترٲوِمٕتۍ۔"
  },
  {
    "verse_id": 14,
    "translation": "بلکہ  سَپدِ  انسان  پننیٚن  نفسن  (ہنٛدین  حالن)  پیٚٹھ  (پٲنۍپانے)  باخبر۔"
  },
  {
    "verse_id": 15,
    "translation": "اگر  چہ  سُہ  پنٕنۍ  تمام  عذر  کرِ  پیش۔"
  },
  {
    "verse_id": 16,
    "translation": "(اے  ٹاٹھہِ!)  تۆہۍ  مَہ  ٲسِو  (قرآن  یاد  کرنہٕ  چہ)  بانٛبرِ  منٛز  (وحی  نٲزل  گژھنہٕ  وِزِ)  پننہِ  زیٚوِحرکت  دِوان۔"
  },
  {
    "verse_id": 17,
    "translation": "بے  شک  چُھ  یہِ  (تُہٕندِس  سیٖنس  منٛز)  جمع  کرُن  بیٚیہِ  یہِ  (تُہٕنزِ  زبانہِ  سٍتۍ)  پرناوُن  سانہِ  ذمہٕ۔"
  },
  {
    "verse_id": 18,
    "translation": "وۅنۍ  ییٚلہِ  أسۍیہِ  (جبریل  سٕنزِ  زبٲنۍ)  پٔرِتھ  مۅکلاوو  اَدٕ  ٲسِو  تۆہۍ  اَمہِ  پرنہٕ  آمتٕچ  پٲروی  کران۔"
  },
  {
    "verse_id": 19,
    "translation": "پتہٕ  چُھ  بے  شک  اَمِیُک  (معانی)  ویٚژھنٲوِتھ  بیان  کرُن  سانی  ذمہٕ۔"
  },
  {
    "verse_id": 20,
    "translation": "حقیقت  چھے٘  یہِ  (اے  کٲفرو!)  تۅہیہِ  چُھو  جلد  حٲصل  گژھن  وول  (دنیا)  ٹوٹھ۔"
  },
  {
    "verse_id": 21,
    "translation": "تہٕ  تۅہیہِ  چُھو  ٲخرت  ژُھنمُت  ترٲوِتھ۔"
  },
  {
    "verse_id": 22,
    "translation": "واریاہ  بُتھۍ  آسن  تَمہِ  دۅہ  پھۅلوٕنۍ  تہٕ  تروتازٕہ۔"
  },
  {
    "verse_id": 23,
    "translation": "تہٕ  (حجاب  وَرٲے)  آسن  پننِس  ربّس  (یعنی  ربّ  سٕندِس  حُسنس  تہٕ  جمالس)  مُدے  گٔنڈِتھ  وُچھان۔"
  },
  {
    "verse_id": 24,
    "translation": "تہٕ  کٲتیاوے  بُتھۍ  آسن  تَمہِ  دۅہ  خراب  گٔمتِس  حالتس  منٛز  (ناامید  تہٕ  کِۯہِنۍ)۔"
  },
  {
    "verse_id": 25,
    "translation": "یہِ  گمان  آسن  کران  زِ  تِمن  سٍتۍ  یِیہِ  تِژھ  سختی  کرنہٕ  یۅسہٕ  تِمن  کمبر  پھُٹراوِ۔"
  },
  {
    "verse_id": 26,
    "translation": "نَہ  نَہ،ییٚلہِ  زُو  ۂٹِس  تام  واتہِ۔"
  },
  {
    "verse_id": 27,
    "translation": "تہٕ  وَننہٕ  آسہِ  یِوان  زِ  (وُنۍکیٚن)  کُس  چُھ  پھۅکہ  تعویزٕٕ  سٍتۍ  علاج  کرن  وول  (ییٚمۍسٕندِ  سٍتۍ  فرق  گژِھہ)۔"
  },
  {
    "verse_id": 28,
    "translation": "تہٕ  (زُو  دِنہٕ  وول)  سمجھِن  زِ (وۅنۍ)  چھے٘  (سٲرِنٕے  سٍتۍ)  جُدٲے۔"
  },
  {
    "verse_id": 29,
    "translation": "تہٕ  گۯۅزِ  سٍتۍ  لاگہِ  گرۅز  رَلٕنۍ۔"
  },
  {
    "verse_id": 30,
    "translation": "پتہٕ  چُھ  تَمہِ  دۅہ  تُہٕندِس  ربّس  کُن  گژُھن  آسان۔"
  },
  {
    "verse_id": 31,
    "translation": "تیٚلہِ  (کٲژاہ  بدنصیبی  چھے٘  زِ)  تٔمۍ  نَہ  کۆر  (رسول  صلی  اللہ  علیہ  وسلمن  ہٕنزن  کتھن  ہُنٛد)  تصدیق  نَہ  پٔرٕن  نماز۔"
  },
  {
    "verse_id": 32,
    "translation": "بلکہ  روٗد  سُہ  انکار  کران  بیٚیہِ  بُتھ  پھِران۔"
  },
  {
    "verse_id": 33,
    "translation": "پتہٕ  پۆک  پننیٚن  بٲژن  کُن  تکبّر  سان۔"
  },
  {
    "verse_id": 34,
    "translation": "چانہِ  خٲطرٕ  چھے٘  (مرنہٕ  وقتہٕ)  تبٲہی،  پتہٕ  چھے٘  (قبرِ  منٛز)  تبٲہی۔"
  },
  {
    "verse_id": 35,
    "translation": "پتہٕ  چھے٘  چانہِ  خٲطرٕ  (قیامت  کہ  دۅہ)  ہلاکت،  پتہٕ  چھے٘  (جہنمٕچ)  ہلاکت۔"
  },
  {
    "verse_id": 36,
    "translation": "کیا  انسان  چھا  یہِ  خیال  کران  زِ  سُہ  یِیہِ  بے  کار  (حساب  کتاب  وَرٲے)  یلہٕ  تراونہٕ۔"
  },
  {
    "verse_id": 37,
    "translation": "کیا  سُہ  اوس  نا  (پننِس  ابتداہس  منٛز)  منی  ہُنٛد  اَکھ  قطرٕ  یُس  (زنانہِ  ہٕنزِ  بچہِ  دانہِ  منٛز)  تۯاونہٕ  چُھ  یِوان۔"
  },
  {
    "verse_id": 38,
    "translation": "پتہٕ  بنیاو  سُہ  (بچہِ  دانہِ  منٛز  زالٕکۍ  پٲٹھۍ  لٔگِتھ  گۆمُت)  اَکھ  معلق  وجود،  پتہٕ  کٔر  تٔمۍ  (تمام  جسمانی  تانن  ہٕنز  اِبتدائی  شکل  اَتھ  وجودس  منٛز)  پٲدٕ۔  پتہٕ  کٔرۍ  تٔمۍ  (تِم)  درست۔"
  },
  {
    "verse_id": 39,
    "translation": "پتہٕ  یہِ  زِتٔمۍ  بنٲوۍ  اَمی  نطفہٕ  کہ  ذریعہ  زٕ  قٔسٕم،  مرد  تہٕ  زنانہٕ۔"
  },
  {
    "verse_id": 40,
    "translation": "تیٚلہِ  کیا  تس  چھَنا  اَتھ  کتھہِ  پیٚٹھ  قدرت  زِمۅردن  کرِ  نوِ  سرٕ  زندٕہ۔"
  }
]