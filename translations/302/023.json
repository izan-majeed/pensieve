[
  {
    "verse_id": 1,
    "translation": "بے  شک  گۆو  ایمان  والیٚن  مُراد  حٲصل۔"
  },
  {
    "verse_id": 2,
    "translation": "یِم  لُکھ  پننہِ  نمازِ  منٛزعٲجزی  تہٕ  اِنکسٲری  کران  چِھ۔"
  },
  {
    "verse_id": 3,
    "translation": "بیٚیہ  یِم  بے٘  ہوٗدٕہ  کتھو  نِشہِ  (پۯتھ  وقتہٕ)  لۆب  روزان  چِھ۔"
  },
  {
    "verse_id": 4,
    "translation": "بیٚیہِ  یِم  (ہمیشہ)  زکوٰۃ  ادا  (کٔرِتھ  پَننِس  جانس  تہٕ  مالس  پاک)  کران  روزان  چِھ۔"
  },
  {
    "verse_id": 5,
    "translation": "تہٕ  یِم  (ہیٚتھٕے)  پننیٚن  شرمگاہن  ہٕنز  حفاظت  کران  روزان  چِھ۔"
  },
  {
    "verse_id": 6,
    "translation": "پننیو  خاندارِنیٚو  وَرٲے  یا  تِمَوکنیزو  وَرٲے  یِمہٕ  تِہِندیٚن  اَتھن  ہٕنزٕ  ملکیت  چھے٘،  بے  شک  چھَنہٕ  (شریعت  کیو  احکامو  مطٲبق  تِمن  نِشہِ  گژھنس)  تِمن  پیٚٹھ  کانٛہہ  ملامت۔"
  },
  {
    "verse_id": 7,
    "translation": "پتہٕ  یُس  شخص  یِمَو  (حلال  زنانو)  وَرٲے  بیٚیہِ  کٲنسہِ  ہُنٛد  خوٲہش  منٛد  سَپُد  تیٚلہِ  چِھ  یِتھی  لُکھ  حدٕ  نِشہِ  نیٚبر  نیرن  وٲلۍ (یعنی  نافرمان)۔"
  },
  {
    "verse_id": 8,
    "translation": "بیٚیہِ  یِم  لُکھ  پننیٚن  امانتن  تہٕ  پننیٚن  وعدن  ہنٛد  خیال  تھاون  وٲلۍ  چِھ۔"
  },
  {
    "verse_id": 9,
    "translation": "تہٕ  یِم  پننیٚن  نمازن  ہٕنز  (ہمیشہ)  حفاظت  کرن  وٲلۍ  چِھ۔"
  },
  {
    "verse_id": 10,
    "translation": "یِمَے  لُکھ  چِھ  (جنتٕکۍ)  وٲرث۔"
  },
  {
    "verse_id": 11,
    "translation": "یِمن  لُکن  گژِھہ  جنت  کیٚن  سارِوٕے  کھۅتہٕ  تھدِ  پایہِ  کیٚن  باغن  ہٕنز  (ییٚتہِ  تمام  نعمتن،  راحتن  تہٕ  قربِ  الٰہی  ہٕندیٚن  لذتن  ہٕنز  سۅلبہٕ  گی  آسہِ)  وراثت  (تہِ)  حٲصل،  تِم  روزن  تِمن  منٛز  ہمیشہ۔"
  },
  {
    "verse_id": 12,
    "translation": "تہٕ  بے  شک  کٔر  اَسہِ  انسان  سٕنٛز  تخلیق  (یعنی  تخلیقُک  ابتدا)  میٚژِ  (ہٕندیٚن  کیمیٲیی  اجزاہن)  ہٕندِ  خلاصہ  نِشہِ۔"
  },
  {
    "verse_id": 13,
    "translation": "پتہٕ  تھوو  یہِ  نطفہٕ  (تولیدی  قطرٕہ)  بنٲوِتھ  أکِس  مضبوط  جایہِ (ماجہِ  ہٕنزِبچہِ  دانہِ) منٛز۔"
  },
  {
    "verse_id": 14,
    "translation": "پتہٕ  بنوو  اَتھ  نطفس  اَسہِ  (بچہِ  دانہِ  منٛز  دٕرکہِ  ہٕندِس  صورتس  منٛز)  معلّق  وجود(یعنی  نطفہٕ  آودٕرکہِ  ہٕندۍ  پٲٹھۍ  اَلوٗنٛد  تھاونہٕ)،  پتہٕ  بنوو  اَسہِ  یہِ  الوٗنٛدوجود  اَکھ  (تِیُتھ)  دۅگُل  یُس  باسان  چُھ  دَندو  سٍتۍ  ژاپنہٕ  آمُت،  پتہٕ  بنوو  اَسہِ  اَمہِ  دۅگلہٕ  نِشہِ  أڈجہِ  کرنٛز،پتہٕ  کھول  اَسہِ  یِمن  أڈِجن  پیٚٹھ  ماز  (تہٕ  نٲر)،  پتہٕ  دِیُت  اَسہِ  اَتھ  تخلیق  کِس  دۆیِمِس  صورتس  منٛز  (بدلٲوِتھ  مرحلہٕ  وار)  پوچھر،  پتہٕ  کۆر  (تٔمۍ)  اللہ  تعالیٰ  ہن  (یہِ  محکم  وجود  دِتھ)  بۆڈ  یُس  سارِوٕے  کھۅتہٕ  بہتر  پٲدٕ  کرن  وول  چُھ۔"
  },
  {
    "verse_id": 15,
    "translation": "پتہٕ  چِھو  تۆہۍ  بے  شک  اَمہِ  (زندگی)  پتہٕ  ضرور  مرن  وٲلۍ۔"
  },
  {
    "verse_id": 16,
    "translation": "پتہٕ  یِیِو  تۆہۍ  بے  شک  قیامت  کہ  دۅہ  (زندٕہ  کٔرِتھ)  تُلنہٕ۔"
  },
  {
    "verse_id": 17,
    "translation": "تہٕ  بے  شک  چھے٘  اَسہِ  تۅہیہِ  پیٚٹھۍ  کِنۍ  (زمین  کِس  کُرس  أندۍ  أندۍ  وسیع  فضاہس  منٛز  کاینات  کہ  حفاظت  خٲطرٕ)  ستھ  وَتہٕ  (یعنی  سَتھ  مقناطیسی  پچہِ  یا  مٲدان)  بنٲوِمژٕ  تہٕ  أسۍ  ٲسۍ  نہٕ  (کاینات  کہ)  تخلیقہٕ  (تہٕ  اَمہِ  کہِ  حفاظت  کیو  ضروریاتو)  نِشہِ  بے٘  خبر  کینہہ۔"
  },
  {
    "verse_id": 18,
    "translation": "تہٕ  أسۍ  روٗدۍ  اَکہِ  اندازٕہ  مطٲبق  (واریاہس  کالس  تام)  اۆبرٕ  نِشہِ  آب  تراوان،  پتہٕ  (ییٚلہِ  زمین  ٹھنڈٕہ  گٔیہِ)  کرنوو  سُہ  آب  اَسہِ  زمینس  (پیٹھ  سنِرٕواجِنین  جاین)  منٛز  قرار  (ییٚمہِ  سٍتۍ  گۅڈنِکۍ  سمندر  بارسس  آے)  تہٕ  بے  شک  چِھ  أسۍ  اَتھ  (بہہ  بنٲوِتھ)  وُڈناونس  پیٚٹھ  تہِ  قدرت  تھاوان۔"
  },
  {
    "verse_id": 19,
    "translation": "پتہٕ  بنٲوۍ  اَسہِ  تُہٕندِ  خٲطرٕ  اَمہِ  سٍتۍ  (درجہ  پتہٕ  درجہ  یعنی  گۅڈٕ  ابتدٲیی  نباتات  پتہٕ  بٔڑۍ  کُلۍکٔٹۍ  پتہٕ  سیٚٹھاہ  بٔڑۍ  کُلۍوجودس  منٛز  أنِتھ)  کٔھزٕرباغ  تہٕ  دچھہِ  باغ  (امہِ  علاوٕہ  کٔرۍ)  تُہٕندِ  خٲطرٕ  زمینس  منٛز  (بیٚیہِ  تہِ)  واریاہ  فصل  تہٕ  میوٕہ  (پٲدٕ)  تہٕ  (وۅنۍ)  چِھو  تۆہۍ  یِمَو  منٛزٕ  کھیٚوان۔"
  },
  {
    "verse_id": 20,
    "translation": "تہٕ  یہِ  کُل  (زیتون  تہِ  چُھ  اَسہِ  کۆرمُت  پٲدٕ)  یُس  طورِ  سینا  نِشہِ  نیران  چُھ (تہٕ) تیل  تہٕ  سِیُن  ہیٚتھ  چُھ  کھیٚنہٕ  والیٚن  خٲطرٕوۅپدان۔"
  },
  {
    "verse_id": 21,
    "translation": "تہٕ  بے  شک  چِھ  تُہٕندِ  خٲطرٕ  چارواین  منٛز  (تہِ)  غور  کرنٕکۍ  پہلو  یِکینٛژھاہ  تِہٕندیٚن  شکمن  منٛز  آسان  چُھ  أسۍ  چِھو  تۅہیہِ  تَمہِ  منٛزٕ  (کینہہ  اجزاء  دۅد  بنٲوِتھ)  چاوان  تہٕ  تُہٕندِ  خٲطرٕ  چِھ  تِمن  منٛز  (بیٚیہِ  تہِ)  واریاہ  فٲیدٕہ  تہٕ  تِمَو  منٛزٕ  چھووکھ  تۆہۍ  (کینہہ)  کھیٚوان  (تہِ)۔  "
  },
  {
    "verse_id": 22,
    "translation": "بیٚیہِ  چِھو  تۆہۍ  یِمن  پیٚٹھ  تہٕ  ناوَن  پیٚٹھ  سوار  (تہِ)  یِوان  کرنہٕ۔"
  },
  {
    "verse_id": 23,
    "translation": "تہٕ  بے  شک  سوٗزاَسہِ  نوح  (علیہ  السلام)  تِہِندِس  قومس  کُن  پتہٕ  فرمووتِمَو،  اے  لوٗکو!  تۆہۍ  ٲسِو  اللہ  تعالیٰ  سٕنز  عبادت  کران  تس  وَرٲے  چُھنہٕ  تُہُنٛد  کانٛہہ  معبود،  تیٚلہِ  کیا  تۆہۍ  چِھو  نا  کھوژان؟"
  },
  {
    "verse_id": 24,
    "translation": "پتہٕ  لٔگۍ  تِہِندِ  قومٕکۍ  سردار  (تہٕ  جاگیردار)  یِم  کفرکران  ٲسۍوَننہِ،  یہِ  شخص  چُھ  محض  تۅہی  ہیوٗ  اَکھ  بشر  (اَمہِ  وَرٲے  چُھنہٕ  کِہِنۍ)،  یہِ  چُھ  تۅہیہِ  پیٚٹھ  (پنٕنۍ)  فضیلت  تہٕ  برتری  قٲیِم  کرُن  یژھان،  تہٕ  اگر  اللہ  تعالیٰ (ہدایت  خٲطرٕ  کٲنسہِ  پیغمبرس  سوزُن)  یژھِ  ہے  تیٚلہِ  کرِہے  فرشتن  نٲزل،اَسہِ  چھَنہٕ  یہِ  کتھ  (زِ  اَسی  ہیوٗ  اَکھ  شخص  یِیہِ  سون  رسول  بناونہٕ)  پننیٚن  جدن  اجداد  ن  منٛز  (زانٛہہ  تہِ)  بوٗزمٕژ۔"
  },
  {
    "verse_id": 25,
    "translation": "یہِ  شخص  چُھنہٕ  اَمہِ  وَرٲے  بیٚیہِ  کِہِنۍ  زِ  أمِس  چھ  دیوانگی  (ہُنٛد  مرض  اَگادِ  گۆمُت)  لہٰذاپۯٲرِو  تۆہۍأمِس  أکِس  وقتس  تام  (وُچِھو  برونٛہہ  کُن  کیاکرِ)۔  "
  },
  {
    "verse_id": 26,
    "translation": "نوح  ہن  (علیہ  السلام)  کۆر  عرض،  اے  میانہِ  ربّہ!  مے٘  کر  مدد  تِکیازِ  یِمَو  چُھ  مے٘  انکار  کۆرمُت۔"
  },
  {
    "verse_id": 27,
    "translation": "پتہٕ  سوٗز  اَسہِ  تِمن  کُن  وحی  زِ  تۆہۍ  بنٲوِو  سانہِ  نگرٲنی  منٛز  تہٕ  سانہِ  حکمہٕ  مطٲبق  اَکھ  ناو  پتہٕ  ییٚلہِ  سون  (عذابُک)  حکم  یِیہِ  تہ  تندوٗر  لگہ  (بۆرُت  آب  ہیتھ)  وُزنہِ  تیٚلہِ  بیٚہنٲوِزیوکھ  تۆہۍ  اَتھ  منٛز  پۯتھ  قٔسمہٕ  کیو  جانورو  منٛزٕ  زٕ  زٕ  جورٕ  (نرتہٕ  مادٕ)  تہٕ  پنٕنۍ  بٲژ  تہِ  (کھٲلۍزیوکھ  اَتھ  منٛز)  تِمَو  منٛزٕ  تس  شخصس  وَرٲے  یس  پیٚٹھ  (عذابُک)  فرمان  گۅڈے  چُھ  صٲدر  سپُدمُت،  تہٕ  مے٘  کرۍزیٚنہٕ  تِمن  لُکن  ہٕندِس  بارس  منٛز  عرض  تہِ  کِہِنۍ  یِمَو  (چٲنِس  انکارس  تہٕ  ٹسنہٕ  ژٹنہٕ  کِس  صورتس  منٛز)  ظلم  چُھ  کۆرمُت،  تِم  یِن  (بہرحال)  غرق  کرنہٕ۔"
  },
  {
    "verse_id": 28,
    "translation": "پتہٕ  ییٚلہِ  ژٕ  تہٕ  چٲنۍ  سٍتۍ  بٲج  (لُکھ)  ناوِ  منٛز  ٹھیک  پٲٹھۍ  بِہن  تیٚلہِ  ؤنۍ  زِ  (زِ)  سٲری  تعریف  چِھ  اللہ  تعالیٰ  سٕے  خٲطرٕ  ییٚمۍ  اَسہِ  ظٲلم  قوم  نِشہِ  نجات  دُیت۔"
  },
  {
    "verse_id": 29,
    "translation": "بیٚیہِ  کٔرۍ  زِ  عرض،  اے  میانہِ  ربّہ!  مے٘  وال  بابرکت  منٛزلس  پیٚٹھ  (ناوِ  منٛزٕبۅن)  تہٕ  ژٕ  چُھکھ  سارِوٕے  کھۅتہٕ  بہتر  (بۅن)  والن  وول۔"
  },
  {
    "verse_id": 30,
    "translation": "بے  شک  چھے٘  اَتھ  (واقعس)  منٛز  (واریاہ)  نشٲنِیہِ  تہٕ  یقینا  چِھ  أسۍ  آزمٲیش  کرن  وٲلۍ۔"
  },
  {
    "verse_id": 31,
    "translation": "پتہٕ  کۆر  اَسہِ  تِمَو  پتہٕ  بیاکھ  قوم  پٲدٕ۔"
  },
  {
    "verse_id": 32,
    "translation": "پتہٕ  سوٗز  اَسہِ  تِمن  منٛز  (تہِ)  تِموٕے  منٛزٕ  رسول  زِ  تۆہۍ  کٔرِو  اللہ  تعالیٰ  سٕنز  عبادت  تہٕ  تس  وَرٲے  چُھنہٕ  تُہُنٛد  کانٛہہ  معبود،  تیٚلہِ  کیا  تۆہۍ  چِھو  نا  کھوژان؟"
  },
  {
    "verse_id": 33,
    "translation": "تہٕ  تِہِندِ  قوم  کیو  (تِموٕے)  سردارو  (تہٕ  جٲگیرداروے)  وۆن  یِم  کفرٲسۍ  کران  تہٕ  ٲخرت  کِس  ملاقاتس  ٲسۍ  انکار  کران  تہٕ  اَسہِ  ٲس  تِمن  دنیٲوی  زندگی  منٛز  (مال  و  دولت  چہ  فراوٲنی  کِنۍ)  خۅشحٲلی  (تہِ)  دِتھ  تھٲومٕژ  (لُکن  لٔگۍ  وَننہِ)  زِ  یہِ  شخص  چُھ  محض  تۅہی  ہیوٗ  اَکھ  بشر،  تِمَے  چیز  چُھ  کھیٚوان  یِم  تۆہۍ  کھیٚوان  چِھو  تہٕ  تی  کینٛژھاہ  چُھ  چیوان  یہِ  تۆہۍ  چیٚوان  چِھو۔"
  },
  {
    "verse_id": 34,
    "translation": "تہٕ  ہرگاہ  تۅہیہِ  پان  سٕے  ہِوِس  أکِس  بشرٕ  سٕنز  اطاعت  کٔرٕو  تیٚلہِ  ٲسِو  تۆہۍ  ضرور  خسارٕہ  تُلن  وٲلۍ۔"
  },
  {
    "verse_id": 35,
    "translation": "کیا  یہِ  (شخص)  چھا  تۅہیہِ  سٍتۍ  یہِ  وعدٕہ  کران  زِ  ییٚلہِ  تۆہۍ  مٔرِو  تہٕ  تۆہۍ  بٔنِو  میٚژ  تہٕ  (دۅدریمژٕ)  أڈِجہِ  پَتہٕ  یِیِو  تۆہۍ  (نوِ  سرٕ  زندٕہ  سپدِتھ)  کڑنہٕ۔"
  },
  {
    "verse_id": 36,
    "translation": "دوٗرچھے٘  (عقلہِ  نِشہِ)  دوٗرچھے٘  (بننہٕ  نِشہِ)  تِمہٕ  کتھہٕ  یُہُنٛد  وعدٕہ  تۅہیہِ  سٍتۍ  کرنہٕ  چُھ  یِوان۔"
  },
  {
    "verse_id": 37,
    "translation": "سۅ  (ٲخرتٕچ  زندگی)  چھَنہٕ  (کِہِنۍ)  سٲنۍ  زندگٲنی  چُھ  یۅہے  دنیا  أسۍ  چِھ  (ییٚتۍ)  مران  تہٕ  زُوان  تہٕ  (بس  مۅکلیوو)،  أسۍ  یِمَو  نہٕ  (نوِسرٕ)  تُلنہٕ۔"
  },
  {
    "verse_id": 38,
    "translation": "یہِ  چُھ  محض  تِیُتھ  شخص  ییٚمۍ  اللہ  تعالیٰ  ہس  پیٚٹھ  اَپٕز  ہانٛژھ  چھے٘  لٲجمٕژ  تہٕ  أسۍ  چِھنہٕ  بالکل  أمِس  پیٚٹھ  ایمان  اَنن  وٲلۍ۔"
  },
  {
    "verse_id": 39,
    "translation": "(پیغمبرن)  کۆرن  عرض،  اے  میانہِ  ربّہ!  مے٘  کر  مدد  اَتھ  صورتِ  حالس  منٛز  زِ  تِمَو  چُھ  مے٘  انکار  کۆرمُت۔"
  },
  {
    "verse_id": 40,
    "translation": "ارشاد  سَپُد،  کینہہ  کال  پتے  روزن  تِم  پشیمان  گٔژِھتھ۔"
  },
  {
    "verse_id": 41,
    "translation": "لہٰذارٔٹۍ  تِم  پَزِ  وعدٕہ  مطٲبق  خوفناک  آوازِ  پتہٕ  بنٲوۍ  اَسہِ  تِم  بۆس  تہٕ  ژھۅٹھ،  لہٰذا  چُھ  ظٲلم  قومہٕ  خٲطرٕ  (سانہِ  رحمت  نِشہِ)  دوٗریٚر  تہٕ  محرومی۔"
  },
  {
    "verse_id": 42,
    "translation": "پتہٕ  کٔرِ  اَسہِ  تِمن  پتہٕ  (اَکھ  أکِس  پتہٕ)  باقی  اُمتہٕ  پٲدٕ۔"
  },
  {
    "verse_id": 43,
    "translation": "کانٛہہ  تہِ  اُمّت  ہیٚکہِ  نہٕ  پننہِ  مقرر  وقتہٕ  نِشہِ  برونٛہہ  پٔکِتھ  تہٕ  نَہ  ہیٚکن  تِم  لُکھ  پَتھ  کٔھسِتھ۔"
  },
  {
    "verse_id": 44,
    "translation": "تہٕ  سوٗزۍ  اَسہِ  پیۆٹھُس  پیٚٹھ  پنٕنۍ  رسول۔  ییٚلہِ  تہِ  کٲنسہِ  اُمّتس  نِشہِ  تَمِیُک  رسول  یِیہِ  ہے  تِم  ٲسۍ  تس  انکار  کران،پتہٕ  روٗدۍ  أسۍ  (تہِ)  تِمَو  منٛزٕ  أکِس  پتہٕ  اَکھ  (قوم  پیۆٹھُس  پیٚٹھ  ہلاک)  کران  تہٕ  اَسہِ  تۯٲوۍ  تِم  داستانہٕ  بنٲوِتھ،  لہٰذا  ٲسِن  ہلاکت  تِمن  لُکن  خٲطرٕ  یِم  ایمان  چِھنہٕ  اَنان۔"
  },
  {
    "verse_id": 45,
    "translation": "پتہٕ  سوٗز  اَسہِ  موسیٰ  (علیہ  السلام)  تہٕ  تِہُنٛدبوے  ہارون (علیہ  السلام) پننہِ  نشٲنیہِ  تہٕ  ٹاکارٕہ  ثبوٗت  دِتھ۔"
  },
  {
    "verse_id": 46,
    "translation": "فرعونس  تہٕ  تٔمۍسٕندین  (قوم  کیٚن)  سردارن  کُن  تہٕ  تِمَو  تہِ  ہِیٔژ  تکبرس  تہٕ  ٹینٛٹھہِ  کٲم  تہٕ  تِم  تہِ  ٲسۍ  (سیٚٹھاہ)  ظٲلم  تہٕ  بُتھۍ  پھِرۍ  لُکھ۔"
  },
  {
    "verse_id": 47,
    "translation": "پتہٕ  وۆن  تِمَو  (تہِ  یی)  زِ  کیا  أسۍ  اَنوٕ  پانس  ہِویٚن  دۅن  بشرن  پیٚٹھ  ایمان  ییٚلہِ  زن  یہِندِ  قومٕکۍ  لُکھ  سٲنۍ  بندگی  چِھ  کران۔"
  },
  {
    "verse_id": 48,
    "translation": "لہٰذا  کۆر  تِمَو  (تہِ)  تِمن  دۅشوٕنۍ  انکار  پتہٕ  سپٕدۍ  تِم  تہِ  ہلاک  کرنہٕ  آمتیو  لُکو  منٛزٕ۔"
  },
  {
    "verse_id": 49,
    "translation": "تہٕ  بے  شک  کٔر  اَسہِ  موسیٰ  ہس  (علیہ  السلام)  کتاب  عطا  تاکہ  تِمن  لُکن  گژِھہ  ہدایت  حٲصل۔"
  },
  {
    "verse_id": 50,
    "translation": "تہٕ  اَسہِ  بنوو  ابن  مریم  (عیسیٰ  علیہ  السلام)  تہٕ  تِہٕنز  موج  پنٕنۍ  (زبردست)  نشٲنی  تہٕ  اَسہِ  کٔر  تِمن  دۅشونۍأکِس (تِتھِس)  بلند  زمینس  پیٚٹھ  روزن  جاے  عطا  یۅسہٕ  آسٲیش  تہٕ  آرام  سان  روزنس  لایق  (تہِ)  ٲس  تہٕ  تَتہِ  ٲسۍ  أچھن  ہٕندِخٲطرٕ  (نظارٕہ  مۅکھہٕ)  پکہٕ  وٕنۍ  آب  (یعنی  کۅلہٕ،آبشار  تہٕ  ناگ  تہِ)۔"
  },
  {
    "verse_id": 51,
    "translation": "اے  (عظیم)  رسولو!تۆہۍ  ٲسِو  پاک  چیزو  منٛزٕ  کھیٚوان  (یِتھہٕ  پٲٹھۍ  زن  تُہُنٛد  عادت  چُھ)  بیٚیہِ  روٗزِو  نیک  عمل  کران،  بے  شک  یۅسہٕ  عمل  تہِ  تۆہۍ  کران  چِھو  بہٕ  چُھس  تَمہِ  نِشہِ  وارٕ  پٲٹھۍ  باخبر۔"
  },
  {
    "verse_id": 52,
    "translation": "تہٕ  بے  شک  چھے٘  یہِ  تُہٕنز  اُمّت  (یۅسہٕ  حقیقتس  منٛز)  اَکٲے  اُمّت  (چھے٘)  تہٕ  بہٕ  چُھس  تُہُنٛد  ربّ  لہٰذا  ٲسِو  مے٘  کھوژان۔"
  },
  {
    "verse_id": 53,
    "translation": "پتہٕ  کٔرۍ  تِمَو  پننِس  (دین  کِس)  حکمس  پانہٕ  وٲنۍ  اختلاف  کٔرِتھ  الگ  الگ  فرقہٕ،  پۯتھ  جمٲژ  وٲلۍ  چِھ  تٔتھۍ  حدس  تام  (دین  کہ  حصہٕ  نِشہِ)  خۅش  یُس  تِمن  نِش  چُھ۔"
  },
  {
    "verse_id": 54,
    "translation": "لہٰذا  تھٲوِیوٗکھ  تۆہۍ  تِم  أکِس  وقتس  تام  تِہِندِس  جہالت  تہٕ  ضلالت  کِس  نشس  منٛز  یَلے  ترٲوِتھ۔"
  },
  {
    "verse_id": 55,
    "translation": "کیا  تِم  لُکھ  چھا  یہِ  گمان  کران  زِ  أسۍ  یُس  مال  تہٕ  اولاد  ن  ہٕندِ  ذریعہ  (دنیاہس  منٛز)  تِمن  مدد  چِھ  کران۔"
  },
  {
    "verse_id": 56,
    "translation": "تیٚلہِ  چِھ  أسۍ  تِہِندِ  خٲطرٕ  رٕژرن  (ہٕنزِ  فراہمی)  منٛز  جلدی  کران،  (تہِ  چُھنہٕ  کینہہ)  بلکہ  چُھنہٕ  تِمن  شعورٕے۔"
  },
  {
    "verse_id": 57,
    "translation": "بے  شک  یِم  لُکھ  پننِس  ربّ  سٕندِ  خشیّت  سٍتۍ  اضطرابس  منٛز  تہٕ  لرزان  چِھ  روزان۔"
  },
  {
    "verse_id": 58,
    "translation": "تہٕ  یِم  لُکھ  پننِس  ربّ  سٕندیٚن  آیتن  پیٚٹھ  ایمان  چِھ  تھاوان۔"
  },
  {
    "verse_id": 59,
    "translation": "تہٕ  یِم  لُکھ  پننِس  ربّس  سٍتۍ  (کٲنسہِ)  چِھنہٕ  شریک  مانان۔"
  },
  {
    "verse_id": 60,
    "translation": "بیٚیہِ  یِم  لُکھ  (اللہ  تعالیٰ  سٕنزِ  وَتہِ  منٛزتیوٗتاہ  کینہہ)  دِوان  چِھ  یوٗتاہ  تِم  دِتھ  ہیٚکن  تہٕ  (اَمہِ  باوجود)  چِھ  تِہِندۍ  دل  کھوژان  روزان  زِ  تِم  چِھ  پننِس  ربّس  کُن  پۆت  پھیرِتھ  گژھن  وٲلۍ  (وۅنۍ  گۆژھ  نہ  یہِ  نا  قبول  کرنہٕ  یُن)۔  "
  },
  {
    "verse_id": 61,
    "translation": "یِمَے  لُکھ  چِھ  رٕژرن  (ہٕندِس  جمع  کرنس)  منٛز  جلدی  کران  تہٕ  تِمے  چِھ  اَتھ  منٛز  برونٛہہ  نیرن  وٲلۍ۔"
  },
  {
    "verse_id": 62,
    "translation": "تہٕ  أسۍ  چِھنہٕ  کٲنسہِ  نفسس  تکلیف  دِوان  مگر  تٔمۍ  سٕندِ  طاقتہٕ  مطٲبق  تہٕ  اَسہِ  نِشہِ  چھے٘  کتاب  (اعمال  نامہٕ  موجود)  یۅسہٕ  پۆزپۆزوَنہِ  تہٕ  تِمن  پیٚٹھ  یِیہِ  نہٕ  ظلم  کرنہٕ۔"
  },
  {
    "verse_id": 63,
    "translation": "بلکہ  چِھ  تِہِندۍ  دل  ییٚمہِ  (قرآن  کہ  پیغام)  نِشہِ  غفلتس  منٛز  (پیٚمٕتۍ)  تہٕ  اَمہِ  وَرٲے  چھے٘  تِہٕنزٕ  بیٚیہ  (تہِ)  کینہہ  (برٕ)  عملہٕ  یِمہٕ  تِم  کران  چِھ۔"
  },
  {
    "verse_id": 64,
    "translation": "اۆت  تام  زِ  ییٚلہِ  أسۍ  تِہِندۍامیر  تہٕ  پاپر  جا  لُکھ  عذاب  چہ  تھپہِ  منٛز  رٹوکھ  پتہٕ  ژلن  تِمن  تَمہِ  وقتہٕ  کریکہٕ  نیٖرِتھ۔"
  },
  {
    "verse_id": 65,
    "translation": "(تِمن  یِیہِ  وننہٕ،)  تۆہۍ  مَہ  دِیِو  اَز  کریکہٕ،  بے  شک  یِیَو  نہٕ  تۅہیہِ  سانہِ  طرفہٕ  کانٛہہ  مدد  کرنہٕ۔"
  },
  {
    "verse_id": 66,
    "translation": "بے  شک  ٲسۍ  میٲنۍ  آیات  تۅہیہِ  پٔرۍ  پٔرۍ  یِوان  بوزناونہٕ  پتہٕ  ٲسۍوٕ  تۆہۍ  پۆت  کھوریٚو  واپس  پھیران۔"
  },
  {
    "verse_id": 67,
    "translation": "اَتھ  متعلق  ٲسۍوٕغرور  تہٕ  تکبر  کٔرِتھ  رٲژ  ہٕندِس  اَنہِ  گٔٹِس  منٛز  بکواس  کران۔"
  },
  {
    "verse_id": 68,
    "translation": "تیٚلہِ  کیا  تِمَو  کۆر  نا  اَتھ  (اللہ  تعالیٰ  سٕندِس)  فرمانس  منٛز  غوروخوض  کِنہٕ  تِمن  نِشہِ  چُھ  کانٛہہ  تِیُتھ  چیز  آمُت  یُس  نہٕ  تِہِندِس  گۅڈنِکِس  مٲلِس  بُڈِ  ببس  نِشہِ  آمُت  اوس۔"
  },
  {
    "verse_id": 69,
    "translation": "کِنہٕ  تِمَو  پرزٕ  نوونہٕ  پَنُن  رسول  پتہٕ  گٔے  تِم  (توے)  تٔمۍ  سٕندۍ  منکر۔"
  },
  {
    "verse_id": 70,
    "translation": "کِنہٕ  یہِ  چِھ  ونان  زِ  أمِس  (رسول  صلی  اللہ  علیہ  وسلمس)  چُھ  جنون  (غٲلب)  گۆمُت  (تہِ  چُھنہٕ  ہرگز)  بلکہ  چُھ  تِمَو  تِمن  نِشہِ  حق  ہیٚتھ  تشریف  اۆنمُت  تہٕ  تِمَو  منٛزٕ  چِھنہٕ  اکثر  لُکھ  حقس  پسند  کران۔"
  },
  {
    "verse_id": 71,
    "translation": "تہٕ  ہرگاہ  حق  (تعالیٰ)  تِہٕنزن  خوٲہِشن  ہٕنز  پٲروی  کرِہے  تیٚلہِ  گژھہن  (تمام)  آسمان  تہٕ  زمین  تہٕ  یِم  (مخلوقات  تہٕ  موجودات)  یِمن  منٛز  چِھ  سٲری  تباہ  تہٕ  برباد  بلکہ  چُھ  اَسہِ  تِمن  نِشہِ  سُہ  (قرآن)  اۆنمُت  یَتھ  منٛز  تِہِند  خٲطرٕ  عزت  تہٕ  شرف  (تہٕ  ناماوٲری  ہُنٛد  راز)  چُھ  لہٰذا  چِھ  تِم  پننہِ  عزتہٕ  نِشی  بُتھ  پھِران۔"
  },
  {
    "verse_id": 72,
    "translation": "کیا  تۆہۍ  چِھوٕ  تِمن  (رسالت  کِس  تبلیغس  پیٚٹھ)  کینہہ  مۆزوٗرۍ  منگان  ؟ (نَہ،تِتہِ  چُھنہٕ  کینہہ) تُہٕندِس  ربّ  سُنٛد  اجرچُھ  (سیٚٹھہٕے)  بہتر  تہٕ  سُہ  چُھ  سارِوٕے  کھۅتہٕ  بہتر  رزق  دِنہٕ  وول۔"
  },
  {
    "verse_id": 73,
    "translation": "تہٕ  بے  شک  چِھو  تۆہۍ  (تِہِندی  رٕژرٕ  خٲطرٕ)  تِمن  سیٚزِ  وَتہِ  کُن  ناد  دِوان۔"
  },
  {
    "verse_id": 74,
    "translation": "تہٕ  بے  شک  یِمن  لُکن  ٲخرتس  پیٚٹھ  ایمان  چُھنہٕ  (تِم)  چِھ  ضرور  (سیٚزِ)  وَتہِ  نِشہِ  ڈٔلۍتھٕے  روزان۔"
  },
  {
    "verse_id": 75,
    "translation": "تہٕ  اگر  أسۍ  تِمن  پیٚٹھ  رحم  کرو  تہٕ  یُس  تکلیف  تِمن  (ووتمُت)  چُھ  سُہ  کرو  دوٗر  تیٚلہِ  گژھن  تِم  وَتہِ  ڈلان  ڈلان  پننہِ  سرکشی  منٛز  مزید  پۅختہٕ۔"
  },
  {
    "verse_id": 76,
    "translation": "تہٕ  بے  شک  رٔٹۍ  اَسہِ  تِم  عذابس  منٛز  پتہٕ  (تہِ)  کٔر  نہٕ  تِمَو  پننِس  ربّ  سٕندِ  خٲطرٕ  عٲجزی  اختیار  تہٕ  نَہ  کۆرُکھ  (تٔمۍ  سٕنزِ  بارگاہِ  منٛز)  زارٕ  پارٕ۔"
  },
  {
    "verse_id": 77,
    "translation": "اۆت  تام  زِ  ییٚلہِ  أسۍ  تِمن  پیٚٹھ  سیٚٹھاہ  سخت  عذابُک  دروازٕہ  یلہٕ  تراوَو  (پتہٕ)  روزن  تِم  تَمہِ  وقتہٕ  تَتھ  منٛزپیٚتھ  سیٚٹھاہ  حٲرت  سان  خاموش  تہٕ  دِل  ملوٗل۔"
  },
  {
    "verse_id": 78,
    "translation": "تہٕ  سُے  چُھ  ییٚمۍ  تُہٕندِ  خٲطرٕ  کن  تہٕ  أچھ  تہٕ  دل  (تہٕ  دماغ)  وارٕ  وارٕ  وجودس  منٛز  أنۍ  (مگر)  تۆہۍ  لُکھ  چِھو  سیٚٹھاہ  کم  شکر  کران۔"
  },
  {
    "verse_id": 79,
    "translation": "تہٕ  سُے  چُھ  ییٚمۍ  تۆہۍ  روے  زمینس  پیٚٹھ  پٲدٕ  کٔرِتھ  پھٲلٲوِنَو  تہٕ  تۆہۍ  یِیِو  تٔمۍ  سٕنزی  بارگاہِ  منٛز  جمع  کرنہٕ۔"
  },
  {
    "verse_id": 80,
    "translation": "تہٕ  سُے  چُھ  یُس  زندگی  چُھ  دِوان  تہٕ  موت  چُھ  دِوان  تہٕ  رات  دۅہُک  یُن  گژُھن  (تہِ)  چُھ  تٔمۍ  سٕندِسٕے  اختیارس  منٛز۔  تیٚلہِ  کیا  تۆہۍ  چِھو  نا  سمجھان؟"
  },
  {
    "verse_id": 81,
    "translation": "بلکہ  چِھ  یِم  لُکھ (تہِ) تَمی  آیہِ  کتھہٕ  کران  ییٚمہِ  آیہِ  چہ  (کتھہٕ)  بروٗنٹھِم  (کٲفر)  کران  چِھ  روٗدِمٕتۍ۔"
  },
  {
    "verse_id": 82,
    "translation": "یِم  چِھ  ونان  زِ  ییٚلہِ  أسۍ  مَرو  تہٕ  أسۍ  سپدو  میٚژ  تہٕ  (دۅدریمژٕ)  أڈِجہِ  کیا  پتہٕ  یِمواأسۍ  (بیٚیہِ  زندٕہ  کٔرِتھ)  تُلنہٕ؟"
  },
  {
    "verse_id": 83,
    "translation": "بے  شک  چُھ  اَسہِ  سٍتۍ  (تہِ)  تہٕ  سانیٚن  آباء  و  اجداد  ن  سٍتۍ  (تہِ)  ییٚمہِ  برونٛہہ  یۅہے  وعدٕہ  کران  روزنہ  آمُت،  یِمہٕ  (کتھہٕ)  چھے٘  محض  برونٹھِمیٚن  لُکن  ہٕندۍ  افسانہٕ۔"
  },
  {
    "verse_id": 84,
    "translation": "(یِمن)  فرمٲوِوزِ  زمین  تہٕ  بیٚیہِ  یُس  کانٛہہ  اَتھ  منٛز  (روزان)  چُھ  (سورُے)  کٔمۍ  سٕنز  ملکیت  چھے٘،  اگر  تۆہۍ  (کینہہ)  زانان  چِھو؟"
  },
  {
    "verse_id": 85,
    "translation": "تِم  وَنن  فوراً  زِ  (سورُے  کینہہ)  چُھ  اللہ  تعالیٰ  سُنٛد،تۆہۍ  فرمٲوِیوٗکھ،  تیٚلہِ  کیازِ  چِھو  نہٕ  تۆہۍ  نصیحت  مانان؟"
  },
  {
    "verse_id": 86,
    "translation": "(تِمن  پٕۯژھنہٕ  خٲطرٕ)  فرمٲوِوزِ  ستن  آسمانن  ہُنٛد  تہٕ  عرشِ  عظیمُک  (یعنی  تمام  کاینات  کہ  اعلیٰ  اقتدارُک)  مٲلک  کُس  چُھ؟"
  },
  {
    "verse_id": 87,
    "translation": "تِم  ونن  فوراً،یہِ  (سورُے  کینہہ)  چُھ  اللہ  تعالیٰ  سُنٛد  (پتہٕ)  فرمٲوِو  تۆہۍ،تیٚلہِ  کیازِ  چِھو  نہٕ  کھوژان؟"
  },
  {
    "verse_id": 88,
    "translation": "تۆہۍ  فرمٲوِو  (یِمن)  زِ  سُہ  کُس  چُھ  ییٚمۍ  سٕندِس  دستِ  قدرتس  منٛز  پۯتھ  چیزٕچ  مکمل  ملکیت  چھے٘  بیٚیہِ  یُس  چھپن  جاے  چُھ  دِوان  تہٕ  ییٚمِس  خلاف  (کانٛہہ)  پناہ  ہیٚکہِ  نہٕ  دِنہٕ  یِتھ،اگر  تۆہۍ (کینہہ) زانان  چِھو؟"
  },
  {
    "verse_id": 89,
    "translation": "تِم  ونن  فوراً،یِم  (سٲری  بجر)  چِھ  اللہ  تعالیٰ  سٕندی  خٲطرٕ،  (تیٚلہِ)  فرمٲوِو  تۆہۍ،تیٚلہِ  کپٲرۍ  چُھو  تۅہیہِ  (جادِکۍ  پٲٹھۍ)  فریب  یِوان  دِنہٕ؟"
  },
  {
    "verse_id": 90,
    "translation": "بلکہ  واتنوو  اَسہِ  تِمن  حق  تہٕ  بے  شک  چِھ  تِم  اپزِیٲرۍ۔"
  },
  {
    "verse_id": 91,
    "translation": "اللہ  تعالیٰ  ہن  بنوو  نہٕ  (پننہِ  خٲطرٕ)  کانٛہہ  اولاد  تہٕ  نَہ  چُھ  تس  سٍتۍ  بیٚیہِ  کانٛہہ  خداے  نَتہٕ  نِیہِ  ہے  پۯتھ  خداے  پنٕنۍ  پنٕنۍ  مخلوق  ضرور  (بیۆن)  کٔڑِتھ  تہٕ  یقینا  کرہن  تِم  اَکھ  أکِس  پیٚٹھ  غلبہٕ  حٲصل  (تہٕ  پوٗرٕ  کایناتس  منٛز  گژِھہ  ہے  فساد  برپا)۔  اللہ  تعالیٰ  چُھ  تِمَو  کتھو  نِشہِ  پاک  یِمہٕ  تِم  ونان  چِھ۔"
  },
  {
    "verse_id": 92,
    "translation": "(سُہ)  چُھ  پوٗشیدُک  تہٕ  ظٲہرُک  (سارِنٕے  چیزن  ہُنٛد)  زانن  وول  لہٰذا  چُھ  سُہ  تِمَو  چیزو  نِشہِ  تھۆد  تہٕ  بۆڈ  یِمن  یِم  شریک  چِھ  مانان۔"
  },
  {
    "verse_id": 93,
    "translation": "تۆہۍ  فرمٲوِو  (دعا)  زِ  اے  میانہِ  ربّہ!  اگرژٕ  مے٘  سُہ  (عذاب)  ہاوُن  لاگکھ  ییٚمِیُک  تِمن  سٍتۍ  وعدٕہ  چُھ  یِوان  کرنہٕ۔"
  },
  {
    "verse_id": 94,
    "translation": "اے  میانہِ  ربّہ!  (تیٚلہِ)  کٔرۍزیٚنہٕ  مے٘  ظٲلم  قومس  منٛز  شٲمل۔"
  },
  {
    "verse_id": 95,
    "translation": "تہٕ  بے  شک  چھے٘  اَسہِ  اَتھ  کتھہِ  پیٚٹھ  قدرت  زِ  أسۍ  ہاوو  تۅہیہِ  سُہ  (عذاب)  ییٚمِیُک  أسۍ  تِمن  سٍتۍ  وعدٕہ  چِھ  کران۔"
  },
  {
    "verse_id": 96,
    "translation": "تۆہۍ  ٲسِو  بُرٲیی  تَمہِ  طریقہٕ  دفع  کران  یُس  سارِوٕے  کھۅتہٕ  بہتر  آسہِ  أسۍ  چِھ  تِمہٕ  (کتھہٕ)  وارٕ  پٲٹھۍ  زانان  یِمہٕ  یِم  ونان  چِھ۔"
  },
  {
    "verse_id": 97,
    "translation": "تہٕ  تۆہۍ  فرمٲوِو (دعا)،  اے  میانہِ  ربّہ!  بہٕ  چُھس  شیطانن  ہٕندیو  وَسوسَو  نِشہِ  چون  پناہ  منگان۔"
  },
  {
    "verse_id": 98,
    "translation": "تہٕ  اے  میانہِ  ربّہ!  بہٕ  چُھس  اَمہِ  کتھہِ  نِشہِ  (تہِ)  چون  پناہ  منگان  زِ  تِم  یِن  مے٘  نِش۔"
  },
  {
    "verse_id": 99,
    "translation": "اۆت  تام  زِ  ییٚلہِ  تِمَو  منٛزٕ  کٲنسہِ  موت  یِیہِ  (پتہٕ)  وَنہِ  سُہ،  اے  میانہِ  ربّہ!  مے٘  سوز  (دنیاہس  منٛز)  واپس۔"
  },
  {
    "verse_id": 100,
    "translation": "تاکہ  بہٕ  کرٕ  تَتھ  (دنیاہس)  منٛز  نیک  عمل  یُس  بہٕ  ترٲوِتھ  چُھس  آمُت۔  ہرگز  نہٕ،  یہِ  چھے٘  سۅ  کتھ  یۅسہٕ  سُہ  (حسرت  کِنۍ)  ونان  آسہِ،  تہٕ  تِمن  برونٛہہ  کنہِ  چُھ  تَتھ  دۅہس  تام  اَکھ  پردٕ  (ٹھۆر،  ییٚمہِ  دۅہ)  تِم  یِن  تُلنہٕ (قبرومنٛزٕ)۔"
  },
  {
    "verse_id": 101,
    "translation": "پتہٕ  ییٚلہِ  صوٗرس  پھۅکھ  یِیہِ  دِنہٕ  پتہٕ  نَہ  روزن  تَمہِ  دۅہ  تِمن  درمیان  رشتہٕ  (باقی)  تہٕ  نَہ  ہیٚکن  تِم  اَکھ  أکِس  حال  پٕۯژِھتھ۔"
  },
  {
    "verse_id": 102,
    "translation": "پتہٕ  یہِندۍ  پٲتٕرۍ  (زیادٕہ  عملو  کِنۍ)  گۆبۍ  آسن  تیٚلہِ  آسن  تِمَے  لُکھ  کامیاب  تہٕ  کامران۔"
  },
  {
    "verse_id": 103,
    "translation": "تہٕ  یہِندۍ  پٲتٕرۍ  (عملن  ہُنٛد  وزن  نہ  آسنہٕ  کِنۍ)  لۆتۍ  آسن  تیٚلہِ  چِھ  یِمے  لُکھ  یِمَو  پننِس  پانس  نقصان  واتنوو  تِم  چِھ  ہمیشہِ  جہنمس  منٛز  روزن  وٲلۍ۔"
  },
  {
    "verse_id": 104,
    "translation": "تِہِندیٚن  بُتھیٚن  وَسہِ  نارٕ  سٍتۍمٕسلہٕ  تہٕ  تِم  آسن  تَتھ  منٛز  دَند  نیبر  کُن  کڈتھ  بدشکل  بُتھ  ہیٚتھ۔"
  },
  {
    "verse_id": 105,
    "translation": "(تِمن  یِیہِ  وَننہٕ،)  کیا  تۅہیہِ  ٲسۍوٕ  نامیٲنۍ  آیات  یِوان  پٔرۍ  پٔرۍ  بوزناونہٕ  پتہٕ  ٲسۍوٕ  تۆہۍ  تِمن  انکار  کران۔"
  },
  {
    "verse_id": 106,
    "translation": "تِم  وَنن  اے  سانہِ  ربّہ!  اَسہِ  پیٚٹھ  ٲس  سٲنۍ  بدقسمتی  غٲلب  گٔمٕژ  تہٕ  أسۍ  ٲسۍ  پٔزۍپٲٹھۍ  وَتہِ  ڈۆلمُت  قوم۔"
  },
  {
    "verse_id": 107,
    "translation": "اے  سانہِ  ربّہ!  ژٕ  کڑ  اَسہِ  ییٚتہِ  پتہٕ  ہرگاہ  أسۍ  بیٚیہِ  تی  کرو  (یعنی  وتہِ  ڈلَو)  تیٚلہِ  آسَو  بے  شک  أسۍ  ظٲلم۔"
  },
  {
    "verse_id": 108,
    "translation": "ارشاد  سپدِ،  (وۅنۍ)  روٗزِوأتھۍ  منٛز  ذلیٖل  گژھتھ  پیٚتھ  تہٕ  مے٘  سٍتۍ  مَہ  کٔرِو  کتھ۔"
  },
  {
    "verse_id": 109,
    "translation": "بے  شک  اوس  میانیو  بندو  منٛزٕ  اَکھ  طبقہٕ  تِیُتھ  تہِ  یِم  (میانہِ  بارگاہِ  منٛز)  عرض  ٲسۍ  کران،  اے  سانہِ  ربّہ!  اَسہِ  چُھ  ایمان  اۆنمُت  لہٰذا  کرژٕ  اَسہِ  مغفرت  بیٚیہِ  کر  اَسہِ  پیٚٹھ  رحم  تہٕ  ژٕے  چُھکھ  سارِوٕے  کھۅتہٕ  بہتر  رحم  کرن  وول۔"
  },
  {
    "verse_id": 110,
    "translation": "پتہٕ  ٲسۍوٕ  تۆہۍ  تِمن  ہزٕل  کران  حتیٰ  کہ  تِمَو  مٔشرٲو  ہَو  تۆہیہ  میٲنۍذکر  تہِ  تہٕ  تۆہۍ  ٲسۍوٕ  (صرف)  تِمن  ہزلٕے  کران  روزان۔"
  },
  {
    "verse_id": 111,
    "translation": "بے  شک  چُھ  مے٘  از  تِمن  تِہِندِ  صبرُک  یُس  تِم  کران  روٗدۍ  (یہِ)  معاوضہٕ  عطا  کۆرمُت  زِ  تِم  چِھ  کامیاب  گٔمٕتۍ۔"
  },
  {
    "verse_id": 112,
    "translation": "ارشاد  سپدِ  زِ  تۆہۍ  کٕتِس  کالس  ٲسۍوٕ  ؤرۍین  ہٕندِ  شمارٕکِنۍ  زمینس  منٛز  ٹٔھہریمٕتۍ؟"
  },
  {
    "verse_id": 113,
    "translation": "تِم  وَنن  أسۍ  آسَو  أکِس  دۅہس  نَتہٕ  دۅہ  کِس  کینٛژھس  حصس  ٹٔھہریمٕتۍ،  تۆہۍ  پٕۯژِھو  گٕنزرن  والیٚن۔"
  },
  {
    "verse_id": 114,
    "translation": "ارشاد  سپدِ،  تۆہۍ  ٹٔھہرییو  نہٕ  (تَتہِ)  مگر  سیٚٹھاہ  کمس  کالس،  کاش!تۅہیہِ  آسِہیٚو  (یہِ  کتھ  تٔتی)  پے۔"
  },
  {
    "verse_id": 115,
    "translation": "تیٚلہِ  کیا  تۅہیہِ  اوسوٕ  یہِ  خیال  کۆرمُت  زِ  اَسہِ  چِھو  تۆہۍ  بے  کار  (تہٕ  بے  مقصد)  پٲدٕ  کٔرِمٕتۍ  تہٕ  یہِ  زِ  تۆہۍ  یِیِو  نہٕ  اَسہِ  کُن  پۆت  پھیٖرِتھ؟"
  },
  {
    "verse_id": 116,
    "translation": "لہٰذا  چُھ  اللہ  تعالیٰ  یُس  حقیقی  بادشاہ  چُھ  تھۆد  تہٕ  بۆڈ  چُھ  تس  وَرٲے  چُھنہٕ  کانٛہہ  معبود،  بزرگی  تہٕ  عزت  والہِ  (اقتدارکہ)  عرشُک  چُھ  (سُے)  مٲلک۔"
  },
  {
    "verse_id": 117,
    "translation": "تہٕ  یُس  شخص  اللہ  تعالیٰ  ہس  سٍتۍ  بیٚیہِ  کٲنسہِ  معبود  سٕنز  عبادت  چُھ  کران  تس  نَشہِ  چھَنہٕ  تٔمۍ  سٕنز  کانٛہہ  سَند  لہٰذا  چُھ  تٔمۍ  سُنٛد  حساب  تٔمۍ  سٕندِس  ربّ  سٕے  نِشہِ۔  بے  شک  لبن  نہٕ  کٲفر  لُکھ  کامیٲبی۔"
  },
  {
    "verse_id": 118,
    "translation": "تہٕ  تۆہۍ  کٔرِو  عرض،  اے  میانہِ  ربّہ!  ژٕ  کر  مغفرت  بیٚیہِ  کر  رحم  تہٕ  ژٕے  چُھکھ  سارِوٕے  کھۅتہٕ  بہتر  رحم  کرن  وول۔"
  }
]