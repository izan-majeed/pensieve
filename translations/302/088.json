[
  {
    "verse_id": 1,
    "translation": "کیا  تۅہیہِ  وٲژوٕ (پۯتھ  چیزس  پیٚٹھ) وَلُتھ  کرن  واجِنہِ  قیامتٕچ  خبر۔"
  },
  {
    "verse_id": 2,
    "translation": "تَمہِ  دۅہ  کٲتیاوے  بُتھۍ  گژھن  خٔجِل  تہٕ  خوار۔"
  },
  {
    "verse_id": 3,
    "translation": "(اللہ  تعالیٰ  مٔشرٲوِتھ  دُنیٲوی)  محنت  کرن  وٲلۍ  (کینٛژھن  دۅہن  ہٕندِ  عٲش  و  آرام  خٲطرٕ  سخت)  مشقت  ویٚتراوَن  وٲلۍ۔"
  },
  {
    "verse_id": 4,
    "translation": "وُہوٕنِس  نارس  منٛزگژھن۔"
  },
  {
    "verse_id": 5,
    "translation": "(تِمن) یِیہِ  گۯیکہٕ  دِوُنہِ  ناگہٕ  منٛزٕ (تریش) چاونہٕ۔"
  },
  {
    "verse_id": 6,
    "translation": "تِہِندِ  خٲطرٕ  آسہِ  نہٕ  خۅشک  زہردارکٔنڈۍ  ہریٚو  وَرٲے  کانٛہہ  کھیٚن۔"
  },
  {
    "verse_id": 7,
    "translation": "(یہِ) کھیٚن  نَہ  ویٚٹھراوِ  تہٕ  نَہ  کرِ  بۅچھے  دوٗر۔"
  },
  {
    "verse_id": 8,
    "translation": "(اَتھ  برعکس) آسن  تَمہِ  دۅہ  واریاہ  بُتھۍ  (حسین)  بارونق  بیٚیہِ  تروتازٕہ۔"
  },
  {
    "verse_id": 9,
    "translation": "پننیٚو (نیک) کوششو  ہٕندِ  بٲعث  آسن  شادمان  تہٕ  خۅش۔"
  },
  {
    "verse_id": 10,
    "translation": "عٲلی  شان  جنتس  منٛز  آسن (قیام  کٔرِتھ)۔"
  },
  {
    "verse_id": 11,
    "translation": "تَتھ  منٛز  بوزن  نہٕ  کانٛہہ  بے  ہوٗدٕ  کتھ (یِتھہٕ  پٲٹھۍ  اہلِ  بٲطل  تِمن  سٍتۍ  دنیاہس  منٛز  کران  ٲسۍ)۔"
  },
  {
    "verse_id": 12,
    "translation": "تَتھ  منٛز  آسن  پکہٕ  وٕنۍ  ناگ۔"
  },
  {
    "verse_id": 13,
    "translation": "تَتھ  منٛز  آسن  تٔھدۍ (وتھراونہٕ  آمٕتۍ) تخت۔"
  },
  {
    "verse_id": 14,
    "translation": "تہٕ  جام  آسن (سیٚٹھاہ  طریقہٕ  سان) تھاونہٕ  آمٕتۍ۔"
  },
  {
    "verse_id": 15,
    "translation": "تہٕ  گُل  کٲری  کٔرِتھ  قٲلین  تہٕ  تکیہ  آسن  تگہِ  تھٲوِتھ۔"
  },
  {
    "verse_id": 16,
    "translation": "بیٚیہِ  آسن  نرم  تہٕ  نفیس  قٲلین  تہٕ  مسند  وَتھرٲوِتھ۔"
  },
  {
    "verse_id": 17,
    "translation": "(انکار  کرن  وٲلۍ  چِھ  تعجب  کران  زِ  جنتس  منٛز  کِتھہٕ  پٲٹھۍ  بَنہِ  یہِ  سورُے  تیٚلہِ) کیا  یِم  لُکھ  چِھنا  اوٗنٹس  کُن  وُچھان  زِ  سُہ  کِتھہٕ  پٲٹھۍ  چُھ (عجیب  ساختس  پیٚٹھ)  بناونہٕ  آمُت؟"
  },
  {
    "verse_id": 18,
    "translation": "تہٕ  آسمانس  کُن  (چِھنا  نظر  تراوان) زِ  سُہ  کِتھہٕ  پٲٹھۍ  چُھ (عظیم  وُسعتو  سان) تُلنہٕ  آمُت؟"
  },
  {
    "verse_id": 19,
    "translation": "تہٕ  پہاڑن  کُن (چِھنا  وُچھان) زِتِم  کِتھہٕ  پٲٹھۍ  چِھ  (زمین  نِشہِ  وۅتلٲوِتھ) کھڑاکرنہٕ  آمٕتۍ؟"
  },
  {
    "verse_id": 20,
    "translation": "تہٕ  زمینس  کُن (چِھنا  وُچھان) زِ  سۅ  کِتھہٕ  پٲٹھۍ  چھے٘  (گولائی  باوجود) وَتھراونہٕ  آمٕژ؟"
  },
  {
    "verse_id": 21,
    "translation": "لہٰذا  روٗزِو  تۆہۍ  نصیحت  کران،تۆہۍ  ہے  نصیحت  کرن  وٲلی  چِھو۔"
  },
  {
    "verse_id": 22,
    "translation": "تۆہۍ  چِھو  نہٕ  یِمن  پیٚٹھ  جبر  تہٕ  قہر  کرن  وٲلۍ (سٕندۍ  طور)  مسلط  کینہہ۔"
  },
  {
    "verse_id": 23,
    "translation": "مگر  یُس  بُتھ  پھِرِ  تہٕ  کفر  کرِ۔"
  },
  {
    "verse_id": 24,
    "translation": "تیٚلہِ  دِیہِ  تس  اللہ  تعالیٰ  سارِوٕے  کھوتہٕ  بۆڈ  عذاب۔"
  },
  {
    "verse_id": 25,
    "translation": "بے  شک  چُھ (ٲخر  کار)  اَسی  کُن  تِہُنٛد  پۆت  پھیرُن۔"
  },
  {
    "verse_id": 26,
    "translation": "پتہٕ  چُھ  یقینا  سانی  ذِمہٕ  تِہُنٛد  حساب (ہیۆن)۔"
  }
]