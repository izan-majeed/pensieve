[
  {
    "verse_id": 1,
    "translation": "سیٚٹھاہ  مُتبرک  چُھ  سُہ  ییٚمۍ  یِہ  فُرقان  پننِس  بندس  پیٚٹھ  نٲزِل  کوٚر،  تاکہ  سارِنٕے  دُنیا  والیٚن  خٲطرٕ  آسہِ  خبردار  کرن  وول۔"
  },
  {
    "verse_id": 2,
    "translation": "سُہ  یُس  زمین  تہٕ  آسمانن  ہٕنزِ  بادشٲہی  ہُند  مٲلک  چُھ،  ییٚمۍ  نہٕ  کانٛہہ  چُھ  پنُن  نیچُو  بنوومُت،  ییٚمِس  بادشٲہی  منٛز  کانٛہہ  شریک  چُھنہٕ،  ییٚمۍ  پرٛتھ  کانٛہہ  چیز  پٲدٕ  کوٚر،  تہٕ  پتہٕ  کوٚرُن  تمیُک  اکھ  تقدیر  مُقرر۔"
  },
  {
    "verse_id": 3,
    "translation": "لُکو  بنٲوۍ  سُہ  ترٲوِتھ  تٕتھۍ  معبود  یِم  نہٕ  کانٛہہ  چیز  چِھ  پٲدٕ  کران  بلکہ  چِھ  خۅد  یِوان  پٲدٕ  کرنہٕ،  یِم  خۅد  پننہِ  خٲطرٕ  تہِ  کُنہِ  نفع  یا  نقصانُک  اختیار  چِھنہٕ  تھاوان،  یِم  نَہ  مٲرِتھ  ہیٚکن  تہٕ  نَہ  ہیٚکن  زندہ  کٔرِتھ،  نَہ  ہیٚکن  موٗدِمٕتِس  بیٚیہِ  تُلِتھ۔"
  },
  {
    "verse_id": 4,
    "translation": "یِمو  لُکو  نبیؐ  سٕنز  کتھ  ماننہٕ  نِشہِ  انکار  چُھ  کوٚرمُت،  تِم  چِھ  ونان  زِ،  یِہ  فُرقان  چُھ  اکھ  من  گھڑت  چیز  یُس  أمۍ  شخصن  پانہٕ  چُھ  تُھرمُت،  تہٕ  کینژھو  لُکو  چُھ  اتھ  کامہِ  منٛز  أمِس  مدد  کوٚرمُت۔  بوٚڈ  ظلم  تہٕ  سخت  اَپُز  چُھ،  یتھ  پیٚٹھ  یِم  لُکھ  ؤتھمٕتۍ  چِھ۔"
  },
  {
    "verse_id": 5,
    "translation": "ونان  چِھ،  یِم  چِھ  پرانیٚن  لُکن  ہٕندۍ  لیٚکھِمٕتۍ  چیز،  یِمن  یِہ  شخص  نقل  چُھ  کرناوان،  تہٕ  تِم  چِھ  أمِس  صُبح  و  شام  بوزناونہٕ  یِوان۔"
  },
  {
    "verse_id": 6,
    "translation": "اے  نبیؐ،  یِمن  ؤنِو  زِ  یِہ  چُھ  کوٚرمُت  نٲزِل  تٔمۍ  یُس  زمینُک  تہٕ  آسمانن  ہُنٛد  راز  چُھ  زانان۔  حقیقت  چھےٚ  یِہ  زِ  سُہ  چُھ  سیٚٹھاہ  غفور  و  رحیم۔"
  },
  {
    "verse_id": 7,
    "translation": "ونان  چِھ،  یِہ  کِیُتھ  رسول  چُھ  یُس  غذا  چُھ  کھیٚوان،  تہٕ  بازرن  منٛز  چُھ  پھیران  تھوران؟  کیازِ  آو  نہٕ  أمِس  نِشہِ  اکھ  فرشتہٕ  سوزنہٕ،  یُس  أمِس  سٍتۍ  آسِہے  روزان  تہٕ  ﴿نَہ  مانن  والیٚن  آسِہے﴾  کھۅژناوان؟"
  },
  {
    "verse_id": 8,
    "translation": "یا  اگر  نہٕ  بیٚیہِ  کینہہ،  توتہِ  گوٚژھ  أمۍ  سٕندِ  خٲطرٕ  کانٛہہ  خزانے  یُن  نٲزِل  کرنہٕ،  یا  گوٚژھ  أمِس  نِشہِ  کانٛہہ  باغٕے  آسُن،  ییٚمہِ  نِشہِ  یِہ  ﴿اطمِنانٕچ﴾  روٗزی  کرِہے  حٲصل۔  تہٕ  یِم  ظٲلِم  چِھ  ونان،  توٚہۍ  لُکھ  چِھو  أکِس  سحر  زدہ  انسانس  پتہٕ  لٔگِمٕتۍ۔"
  },
  {
    "verse_id": 9,
    "translation": "وُچِھو،  کمہٕ  کمہٕ  حُجتہٕ  چِھ  یِم  لُکھ  تۅہیِہ  برونٛہہ  کنہِ  پیش  کران،  یِم  چِھ  تِتھۍ  ڈٔلِمٕتۍ  زِ  کانٛہہ  بِہِنۍ  لایق  کتھ  چَھکھنہٕ  درٛیٖنٹھۍ  گژھان  یۅسہٕ  یِمن  وَتھ  اَنہِ  ہے۔"
  },
  {
    "verse_id": 10,
    "translation": "سیٚٹھاہ  بابرکت  چُھ  سُہ  یُس  اگر  ییٚژِھ  تیٚلہِ  ہیٚکہِ  تۅہیِہ  یِہندیٚو  تجویز  کرنہٕ  آمتیٚو  چیزو  کھۅتہٕ  تہِ  کھٔسِتھ  دِتھ،  ﴿اکھ  نہٕ  کینہہ﴾  واریاہ  باغ  یِمن  بٔنۍ  کِنۍ  کۅلہٕ  آسن  پکان،  بیٚیہِ  بٔڈۍ  بٔڈۍ  محل۔"
  },
  {
    "verse_id": 11,
    "translation": "اصلی  کتھ  چھےٚ  یِہ  زِ  یِمو  لُکو  چُھ  سۅ  گٔر  ﴿یعنی  قیامت﴾  ماننَس  انکار  کوٚرمُت۔  تہٕ  یُس  تتھ  گرِ،  انکار  کرِ،  تس  خٲطرٕ  چُھ  اسہِ  شعلہٕ وُن  نار  تیار  تھوومُت۔"
  },
  {
    "verse_id": 12,
    "translation": "سُہ  ﴿نار﴾  ییٚلہِ  یِمن  دوٗری  وُچِھہ،  یِم  بوزن  پتہٕ  تمہِ  کہ  غضب  چِہ  تہٕ  جوش  چِہ  آوازٕ۔"
  },
  {
    "verse_id": 13,
    "translation": "تہٕ  پتہٕ  ییٚلہِ  یِم  اتھہٕ  کھۅر  گٔنڈِتھ  تتھ  منٛز  أکِس  تنگ  جایِہ  ژیٚل  دِتھ  برنہٕ  یِن،  پتہٕ  لاگن  یِم  پننِس  موتس  ناد  دِیُن۔  ﴿تمہِ  وقتہٕ  یِیہِ  یِمن  وننہٕ﴾"
  },
  {
    "verse_id": 14,
    "translation": "اَز  مَہ  دِیو  أکِس  موتس  ناد،  بلکہ  دِیو  واریاہن  موتن  ناد۔"
  },
  {
    "verse_id": 15,
    "translation": "یِمن  پٕرٛژِھو  یِہ  انجام  چھا  جان،  کِنہٕ  سُہ  ابدی  جنّت  ییٚمیُک  وعدہ  خُدا  ترس  پرہیز  گارن  سٍتۍ  کرنہٕ  چُھ  آمُت،  یُس  تِہنزِ  عملہِ  ہُند  جزا  تہٕ  تِہندِ  سفرُک  ٲخری  منٛزل  آسہِ۔"
  },
  {
    "verse_id": 16,
    "translation": "یتھ  منٛز  تِہٕنز  پرٛتھ  کانٛہہ  خوٲہش  پوٗرٕ  سپدِ،  یتھ  منٛز  تِم  ہمیشہ  ہمیشہ  روزن،  ییٚمیُک  عطا  کرُن  تُہندِس  ربّ  سٕندِ  ذِمہٕ  اکھ  واجبُ  الادا  وعدٕہ  چُھ۔"
  },
  {
    "verse_id": 17,
    "translation": "تہٕ  سُے  دۅہ  آسہِ  ییٚلہِ  زن  ﴿تُہُند  ربّ﴾  یِمن  لُکن  تہِ  گھیرٕ  کٔرِتھ  اَنہِ،  تہٕ  یِہندیٚن  تِمن  معبودن  تہِ  بُلاوِ  یِمن  از  یِم  اللہ  تعالیٰ  ترٲوِتھ  پوٗزان  چِھ،  پتہٕ  پٕرٛژِھہ  سُہ  تِمن،  کیا  تۅہیِہ  ٲسِیوٗکھہٕ  میٲنۍ  یِم  بندٕہ  گُمراہ  کٔرِمٕتۍ؟  کِنہٕ  یِم  أسۍ  خۅد  سیٚزِ  وَتہِ  نِشہِ  ڈٔلِمٕتۍ؟"
  },
  {
    "verse_id": 18,
    "translation": "تِم  کرن  عرض،  پاک  چھےٚ  تُہٕنز  ذات،  اَسہِ  ٲس  نہٕ  یِہ  مجال  تہِ  زِ  تۅہیِہ  ورٲے  ہیٚکہون  کانٛہہ  پنُن  مولیٰ  بنٲوِتھ،  مگر  تۅہیِہ  دِتُو  یِمن  تہٕ  یِہندِس  مٲلِس  بُڈِببَس  زندگی  ہُند  سیٚٹھاہ  ساز  و  سامانہٕ،  حتٰی  کہ  یِمن  گوٚو  سبق  مٔشِتھ  تہٕ  روٗدۍ  شہمٔژ  لد  بٔنِتھ۔"
  },
  {
    "verse_id": 19,
    "translation": "اَمہِ  آیِہ  کرن  تُہٕنزن  تِمن  کتھن  انکار  تِم  ﴿تُہٕندۍ  معبود﴾  یِمہٕ  اَز  توٚہۍ  ونان  چِھو،  ﴿مضمون  نِشہِ  چُھ  پانے  ظاہر  سپدان  زِ  یِمو  آیاتَو  نِشہِ  چُھنہٕ  معبودَو  نِشہِ  مُراد  پۅتٕلۍ  یا  زوٗن  آفتاب  بیترِ  کینہہ،  بلکہ  چِھ  مُراد  فرشتہٕ  تہٕ  نیک  انسان  یِم  دُنیا  ہس  منٛز  معبود  آے  بناونہٕ﴾  پتہٕ  نَہ  ہیٚکِو  توٚہۍ  شہمت  ٹٲلِتھ،  نہٕ  ہیٚکِو  کُنہِ  کِنۍ  مدد  حٲصل  کٔرِتھ،  تہٕ  یُس  اکھاہ  تہِ  تۅہیِہ  منٛزٕ  ظلم  کرِ،  سُہ  وُچھناوون  أسۍ  سخت  عذابُک  مزٕہ۔"
  },
  {
    "verse_id": 20,
    "translation": "اے  نبی  صلی  اللہ  علیہ  وسلم،  تۅہیِہ  برونٛہہ  یِم  رسول  تہِ  اَسہِ  سوٗزِمٕتۍ  ٲسۍ،  تِم  تہِ  ٲسۍ  غذا  کھیٚنہٕ  وٲلۍ،  تہٕ  بازرن  منٛز  پھیرن  تھورن  وٲلۍ  لُکھٕے،  دراصل  چِھو  اسہِ  توٚہۍ  لُکھ  اکھ  أکۍ  سٕندِ  خٲطرٕ  آزمٲیشہِ  ہُند  ذریعہ  بنٲوِمٕتۍ۔  ﴿یعنی  رسولس  تہٕ  اہلِ  ایمانن  خٲطرٕ  چِھ  منکرین  آزمٲیش  تہٕ  مُنکرن  خٲطرٕ  چُھ  رسول  تہٕ  اہلِ  ایمان﴾  کیا  توٚہۍ  چِھوٕ  صبر  کران  ﴿یعنی  یِہ  مصلحت  سمجھنہٕ  پتہٕ  گوٚوٕہ  تۅہیِہ  وۅنۍ  صبر  پٲدٕ  زِ  آزمٲیشہِ  ہٕنز  یِہ  حالت  چھےٚ  امہِ  خیر  کہ  مقصدٕ  خٲطرٕ  سیٚٹھاہ  ضروری  ییٚمہِ  خٲطرٕ  توٚہۍ  کٲم  چِھو  کران؟  کیا  وۅنۍ  چِھو  توٚہۍ  تِم  چوٹ  کھیٚنہٕ  خٲطرٕ  رٲضۍ،  یِم  اتھ  آزمٲیشہِ  ہٕندِس  دورس  منٛز  ضرور  چِھ  لگن  وٲلۍ؟﴾  تُہند  ربّ  چُھ  سورُے  کینہہ  وُچھان۔"
  },
  {
    "verse_id": 21,
    "translation": "یِمن  لُکن  اسہِ  برونٛہہ  کنہِ  پیش  سپدنُک  اندیشہ  چُھنہٕ  تِم  چِھ  ونان،  اسہِ  نِشہِ  کیازِ  یِن  نہٕ  فرشتہٕ  سوزنہٕ؟  یا  گژھون  أسۍ  پنُن  ربّ  وُچِھنۍ۔  سیٚٹھاہ  تکبر  ہیٚتھ  بیٖٹھۍ  یِم  پننِس  نفسس  منٛز،  تہٕ  پننہِ  سرکشی  منٛز  درٛاے  یِم  حدٕ  نِشہِ۔"
  },
  {
    "verse_id": 22,
    "translation": "ییٚمہِ  دۅہ  یِم  فرشتن  وُچھن،  سُہ  آسہِ  نہٕ  مُجرمن  خٲطرٕ  کُنہِ  بشارتُک  دۅہ،  کریکہ  ژلنکھ  نِیرِتھ  زِ  پناہ  خدایو  پناہ۔"
  },
  {
    "verse_id": 23,
    "translation": "تہٕ  یِکینٛژھاہ  تہِ  یُہُند  کوٚرمُت  کروومُت  چُھ،  سُہ  وُڈناوون  أسۍ  گردِ  ہٕندۍ  پٲٹھۍ  ہواہس  اندر۔"
  },
  {
    "verse_id": 24,
    "translation": "بس  تِمے  لُکھ  یِم  جنتٕکۍ  حقدار  چِھ  ٹھٔہرن  تمہِ  دۅہ  رٕژِ  جایِہ،  تہٕ  دوپہر  گُزارنہٕ  خٲطرٕ  لبن  بہترین  مقام۔"
  },
  {
    "verse_id": 25,
    "translation": "آسمانس  چیران  سپدِ  تمہِ  دۅہ  اکھ  اوٚبُر  ظٲہر،  تہٕ  فرشتہٕ  یِن  پوٚتُس  پَتھ  کثرت  سان  نٲزِل  کرنہٕ۔"
  },
  {
    "verse_id": 26,
    "translation": "تمہِ  دۅہ  آسہِ  حقیقی  بادشٲہی  صرف  خداے  رحمان  سٕنز،  تہٕ  سُہ  آسہِ  کٲفرن  خٲطرٕ  سیٚٹھاہ  سخت  دۅہ۔"
  },
  {
    "verse_id": 27,
    "translation": "ظٲلم  انسان  ہیٚیِہ  پننیٚن  اَتھن  ژٔپۍ  تہٕ  وَنہِ،  کاش  مےٚ  آسِہے  رسولس  ساتھ  دِیتمُت۔"
  },
  {
    "verse_id": 28,
    "translation": "اے  میٲنۍ  کم  بختی،  کاش  مےٚ  آسِہے  نہٕ  فلٲنۍ  شخص  دوست  بنوومُت۔"
  },
  {
    "verse_id": 29,
    "translation": "تٔمۍ  سٕندِس  بہکاوس  منٛز  یِتھ  مٲنۍ  نہٕ  مےٚ  سۅ  نصحیت  یۅسہٕ  مےٚنِش  آمٕژ  ٲس،  شیطان  درٛاو  انسان  سٕندِس  حقس  منٛز  سیٚٹھہٕے  بے  وفا۔"
  },
  {
    "verse_id": 30,
    "translation": "تہٕ  رسول  ونہِ  زِ،  اے  میانہِ  ربّہٕ،  میٲنۍ  قومن  اوس  یِہ  قرآن  نشانۂ  تضحیک  بنوومُت۔  ﴿یعنی  ٹھٹھہٕ  مذاق  کٔرِتھ  اوسُن  تروومُت﴾۔"
  },
  {
    "verse_id": 31,
    "translation": "اے  نبیؐ،  اسہِ  چِھ  یِتھے  پٲٹھۍ  مُجرم  پرٛتھ  نبی  سٕندۍ  دشمن  بنٲوِمٕتۍ،  تہٕ  تُہندِ  خٲطرٕ  چُھ  تُہُند  ربّٕے  رہنمٲیی  تہٕ  مددٕ  خٲطرٕ  کٲفی۔"
  },
  {
    "verse_id": 32,
    "translation": "منکرِین  چِھ  ونان،  أمِس  شخصس  پیٚٹھ  کیازِ  آو  نہٕ  اَکی  وقتہٕ  سورُے  قرآن  نٲزِل  کرنہٕ؟  آ،  یِہ  چُھ  امہِ  موجوب  آمُت  کرنہٕ  زِ  أسۍ  روزَو  یِہ  ٹھیک  پٲٹھۍ  تۅہیِہ  ذہن  نشین  کران،  تہٕ  ﴿اَمی  غرضہٕ  خٲطرٕ﴾  چھےٚ  اسہِ  اتھ  اکہِ  خاص  ترتیب  سان  الگ  الگ  اجزاہن  ہٕنز  شکل  دِژمٕژ۔"
  },
  {
    "verse_id": 33,
    "translation": "تہٕ  ﴿اتھ  مصلحتس  منٛز  چُھ  یِتہِ﴾  زِ  ییٚلہِ  زانٛہہ  تِم  تۅہیِہ  برونٛہہ  کُن  کانٛہہ  بدلٕے  کتھ  ﴿یا  عجیب  سوال﴾  ہیٚتھ  آے،  تمیُک  ٹھیک  جواب  دِتُو  اسہِ  بروقت  تۅہیِہ،  تہٕ  بہترین  طریقہٕ  سان  کٔر  کتھہِ  وضاحت۔"
  },
  {
    "verse_id": 34,
    "translation": "یِمن  لُکن  بُتھ  بۅن  کُن  کٔرِتھ  جہنمس  کُن  دکہٕ  لایِنہٕ  یِیِہ،  تِہُند  موقف  چُھ  سیٚٹھاہ  خراب،  تہٕ  تِہنز  وتھ  چھےٚ  حد  درجہِ  غلط۔"
  },
  {
    "verse_id": 35,
    "translation": "اسہِ  دِژ  موسیٰ  ﴿علیہ  السلامس﴾  کتاب  ﴿یتھ  جایِہ  چَھنہٕ  کتاب  غالباً  سۅ  کتاب  مُراد  یۅسہٕ  مصرٕ  منٛزٕ  نیر  نہٕ  پتہٕ  حضرت  موسیٰ  علیہ  السلامس  دِنہٕ  ٲس  آمٕژ،  بلکہ  چُھ  امہِ  نِشہِ  مُراد  تِم  ہدایت  یِم  نبوّت  کِس  منصبس  پیٚٹھ  ماموٗر  سپدن  کہ  وقتہٕ  پیٚٹھہٕ  مصرٕ  منٛز  نیرنس  تام  حضرت  موسیٰ  علیہ  السلامس  دِنہٕ  آے۔  یِمن  منٛز  چِھ  تِم  خطبہ  تہِ  شٲمِل،  یِم  اللہ  تعالیٰ  سٕندِ  حُکمہٕ  سٍتۍ  موسیٰ  السلامن  فرعون  سٕندِس  دربارس  منٛز  دِتۍ،  تہٕ  تِم  ہدایات  تہِ  چِھ  شٲمل  یِم  فرعونس  خلاف  جد  و  جہدس  دوران  موسیٰ  علیہ  السلامس  دِنہٕ  آے۔  قرآن  مجیدس  منٛز  چھےٚ  جایِہ  جایِہ  یِمن  چیزن  ہٕنز  ذِکر،  مگر  اغلب  چُھ  یِہ  زِ  یِم  چیز  آے  نہٕ  توراتس  منٛز  شٲمِل  کرنہٕ۔  توراتُک  آغاز  چُھ  تِمو  احکامِ  عَشرَو  ﴿دَہَو  حکمو﴾  سٍتۍ  سپدان  یِم  خروج  پتہٕ  طوٗرِ  سینا  ہس  پیٚٹھ  سنگین  تختی  ین  ہٕنزِ  شکلہِ  منٛز  تِمن  دِنہٕ  ٲسۍ  آمٕتۍ﴾  تہٕ  تس  سٍتۍ  لگوو  تٔمۍ  سُند  بوے  ہارون  علیہ  السلام  بطورِ  مددگار۔"
  },
  {
    "verse_id": 36,
    "translation": "تہٕ  تِمن  ووٚن  زِ  گٔژِھو  تتھ  قومَس  کُن  ییٚمۍ  سٲنۍ  آیات  چِھ  اَپٕزۍ  زٲنِمٕتۍ،  ٲخر  کار  ترٲوۍ  اسہِ  تِم  لُکھ  تباہ  کٔرِتھ۔"
  },
  {
    "verse_id": 37,
    "translation": "یۅہے  حال  سپُد  قومِ  نوحس  ییٚلہِ  تِمو  رسولن  ہُند  تکذیب  ﴿انکار﴾  کوٚر  اسہِ  کٔرۍ  تِم  غرق  تہٕ  تمام  دنیا  کیٚن  لُکن  خٲطرٕ  بنٲوۍ  عبرتُک  نِشانہٕ،  تہٕ  تِمن  ظٲلمن  خٲطرٕ  چُھ  اسہِ  اکھ  دگ  تُلہٕ وُن  عذاب  تھوومُت  تیار۔"
  },
  {
    "verse_id": 38,
    "translation": "یِتھے  پٲٹھۍ  عاد  تہٕ  اصحابُ  الرس  ﴿رَس  چِھ  عربی  زبٲنۍ  منٛز  پرٲنِس  یا  انہِ  گٹۍ  کریٖرِس  ونان۔  اصحابُ  الرّس  ٲسۍ  تِم  لُکھ  یِمو  پنُن  نبی  کریٖرِس  منٛز  چھٔکِتھ  یا  لرِ  پٲوِتھ  مورمُت  اوس﴾  تہٕ  مٔنٛزِمیٚن  صٔدین  ہٕندۍ  واریاہ  لُکھ  آے  تباہ  کرنہٕ۔"
  },
  {
    "verse_id": 39,
    "translation": "تِمو  منٛزٕ  سمجھوو  اسہِ  پرتھ  کانٛہہ  ﴿بروٗنٹھمِین  تباہ  سپدن  والیٚن  ہٕنزٕ﴾  مِثالہٕ  دی  دی،  تہٕ  ٲخر  کار  کوٚر  پرتھ  کانٛہہ  مِٹاوتھ  اَسہِ  تباہ۔"
  },
  {
    "verse_id": 40,
    "translation": "تہٕ  تمہِ  بستی  پیٚٹھۍ  چِھ  یِم  درٛامٕتۍ  یتھ  پیٚٹھ  بدترین  بٲرش  ٲس  تراونہٕ  آمٕژ۔  ﴿یعی  قومِ  لوٗطٕچ  بستی۔  بدترین  بٲرشہِ  نِشہِ  چُھ  مُراد  کنہِ  روٗد۔﴾  کیا  یِمَو  آسہِ  نا  تمیُک  حال  وُچھمُت؟  مگر  یِم  چِھنہٕ  موت  پتہٕ  دوٚیِمہِ  زندگی  ہُند  توقع  ہٕے  تھاوان۔"
  },
  {
    "verse_id": 41,
    "translation": "یِم  لُکھ  ییٚلہِ  تۅہیِہ  وُچھان  چِھو،  تیٚلہِ  چِھو  تۅہیِہ  ہزٕل  کران۔  ﴿وَنان  چِھ﴾  کیا  یۅہے  شخص  چھا  یُس  خُداین  چُھ  رسول  بنٲوِتھ  سوٗزمُت؟"
  },
  {
    "verse_id": 42,
    "translation": "أمۍ  آسہو  أسۍ  گُمراہ  کٔرِتھ  پننیو  معبوٗدَو  نِشہِ  ڈٲلِمٕتۍ،  اگر  نہٕ  اسہِ  تِہندِس  عقیدس  پیٚٹھ  ڈاڈ  آسِہے  کٔرمٕژ۔  اچھا،  سُہ  وقت  چُھنہٕ  دوٗر  ییٚلہِ  عذاب  وُچِھتھ  یِمن  پانے  پے  لگہِ  زِ  کُس  اوس  گمرٲہی  منٛز  دوٗر  درٛامُت۔"
  },
  {
    "verse_id": 43,
    "translation": "زانٛہہ  چُھوٕ  تۅہیِہ  تس  شخصہٕ  سٕندِس  حالس  پیٚٹھ  غور  کوٚرمُت،  ییٚمۍ  پننہِ  نفسٕچ  خوٲہش  پنُن  خدا  آسہِ  بنٲومٕژ؟  کیا  توٚہۍ  ہیٚکوٕہ  یُتھ  شخص  راہِ  راستس  پیٚٹھ  اَننُک  ذمہٕ  رٔٹِتھ؟"
  },
  {
    "verse_id": 44,
    "translation": "کیا  توٚہۍ  چِھوٕ  سمجھان  زِ  یِمو  منٛزٕ  چِھ  اکثر  لُکھ  بوزان  تہٕ  سمجھان؟  یِم  چِھ  جانورن  ہٕندۍ  پٲٹھۍ،  بلکہ  تِمو  کھۅتہٕ  تہِ  گٔژِھتھٕے۔"
  },
  {
    "verse_id": 45,
    "translation": "تۅہیِہ  وُچُھو  نا  تُہُند  ربّ  کِتھہٕ  پٲٹھۍ  چُھ  شُہُل  پھٔہلاوان؟  اگر  سُہ  ییژِھہ  ہے  تیٚلہِ  بناوِ  ہے  تتھ  دٲیمی  شُہل،  اسہِ  بنوو  آفتاب  تتھ  پیٚٹھ  دٔلیل،  ﴿ناو  چلاون  والیٚن  ہٕندِس  اصطلاحس  منٛز  چِھ  دلیل  تس  شخصس  ونان  یُس  ناون  آسہِ  وَتھ  ہاوان۔  شُہل  آفتابس  پیٚٹھ  دلیل  بناونُک  مطلب  چُھ  یِہ  زِ  شُہل  پھٔہلُن  تہٕ  کم  گژُھن  چُھ  آفتاب  کِس  عروجس  تہٕ  زَوالس  بیٚیہِ  کھسنَس  تہٕ  وسنس  تابع۔﴾"
  },
  {
    "verse_id": 46,
    "translation": "پتہٕ  ﴿ییٚلہِ  وارٕ  وارٕ  آفتاب  تھدان  چُھ﴾  أسۍ  چِھ  یِہ  شُہُل  وارٕ  وارٕ  پانس  کُن  وٹان  پکان۔  ﴿پانس  کُن  وٹنُک  معنی  چُھ  غٲب  کرُن  تہٕ  فنا  کرُن،  تِکیازِ  پرٛتھ  کانٛہہ  چیز  یُس  فنا  چُھ  سپدان،  سُہ  چُھ  اللہ  تعالیٰ  سٕے  کُن  واپس  گژھان۔  پرٛتھ  کانٛہہ  چیز  چُھ  تٔمۍ  سٕندِی  طرفہٕ  یِوان  تہٕ  تٔمۍسٕے  کُن  گژھان۔﴾"
  },
  {
    "verse_id": 47,
    "translation": "تہٕ  سُہ  چُھ  اللہ  تعالیٰ  ہٕے  ییٚمۍ  رات  بنٲوِ  تُہٕندِ  خٲطرٕ  لباس،  تہٕ  نیندٕر  بنٲوٕن  موتُک  سکون،  تہٕ  دۅہ  بنووُن  زندہ  گژھنُک  وقت۔"
  },
  {
    "verse_id": 48,
    "translation": "تہٕ  سُے  چُھ  یُس  پننِس  رحمتس  برونٛہہ  برونٛہہ  ہواہَن  چُھ  سوزان  بشارت  بنٲوِتھ۔  پتہٕ  چُھ  آسمانہٕ  پاک  آب  نٲزِل  کران،"
  },
  {
    "verse_id": 49,
    "translation": "تاکہ  أکِس  مُردٕہ  علاقس  بخشہِ  امہِ  کہ  ذریعہ  زندگی،  تہٕ  پننہِ  مخلوق  منٛزٕ  کرِ  واریاہن  جانورن  تہٕ  انسانن  سیراب۔"
  },
  {
    "verse_id": 50,
    "translation": "یِہ  معجزہ  چِھ  أسۍ  گرِ  گرِ  یِمن  برونٛہہ  کُن  اَنان  تاکہ  یِم  رٹن  کینہہ  سبق،  مگر  اکثر  لُکھ  چِھ  کُفر  تہٕ  ناشکری  ورٲے  بیٚیہِ  کانٛہہ  دوٚیُم  رٔوِیِہ  ورتاونہٕ  نِشہِ  انکار  کران۔"
  },
  {
    "verse_id": 51,
    "translation": "اگر  أسۍ  یژھہَو  تیٚلہِ  کرہون  أکِس  أکِس  بستی  منٛز  اکھ  خبردار  کرن  وول  کھڑا۔  ﴿یعنی  یِہ  کرُن  اوس  نہٕ  سانہِ  قدرت  نِشہِ  نیٚبر  کینہہ،  ہرگاہ  یژھہَو  جایِہ  جایِہ  ہیٚکہوکھ  نبی  پٲدٕ  کٔرِتھ،  مگر  اسہِ  کوٚر  نہٕ  یِہ،  تہٕ  سارِسٕے  دُنیا  ہس  خٲطرٕ  کوٚر  اَکوے  نبی  مبعوث،  یِتھہٕ  پٲٹھۍ  اکھ  آفتاب  سٲرِسٕے  جہانس  خٲطرٕ  سیٚٹھاہ  چُھ،  تِتھے  پٲٹھۍ  چُھ  یِہ  کُنُے  آفتابِ  ہدایت  سارِنٕے  دُنیا  والیٚن  خٲطرٕ  کٲفی۔﴾"
  },
  {
    "verse_id": 52,
    "translation": "پس  اے  نبیؐ،  کٲفرن  ہٕنز  کتھ  مَہ  مٲنِو  ہرگز،  تہٕ  یِہ  قرآن  ہیٚتھ  کٔرِو  تِمن  سٍتۍ  زبردست  جہاد۔"
  },
  {
    "verse_id": 53,
    "translation": "تہٕ  سُے  چُھ  ییٚمۍ  زٕہ  سمندر  چِھ  رلٲوِتھ  تھٲوِمٕتۍ۔  اکھ  لذیذ  تہٕ  مِیوٗٹھ،  بیاکھ  تلخ  تہٕ  بدمزٕہ۔  تہٕ  دۅشوٕنۍ  درمیان  چُھ  اکھ  پردٕہ  حٲیِل۔  یِہ  چُھ  اکھ  ٹھوٚر  یُس  یِمن  رلہٕ  مِلہٕ  گژھنہٕ  نِشہِ  رُکٲوِتھ  چُھ۔  ﴿یِہ  کیفیت  چھےٚ  پرٛتھ  تتھ  جایِہ  رُونما  سپدان  یتھ  جایِہ  کانٛہہ  بوٚڈ  دریاو  سمندرس  منٛز  یِتھ  چُھ  وسان۔  امہِ  علاوہ  چِھ  خۅد  سمندرس  منٛز  تہِ  مختلف  جاین  چیٚنہٕ  آبٕکۍ  ناگ  آسان،  یُہُند  آب  سمندر  کِس  سیٚٹھاہ  تلخ  آبس  درمیان  تہِ  پننِس  میچھرس  پیٚٹھ  قٲیِم  چُھ  روزان۔  مِثال  رٔنگۍ  چِھ  بحرین  تہٕ  دوٚیمیٚن  جاین  خلیج  فارس  کِس  ژٔکِس  تلہٕ  کُنہِ  امہِ  قٕسمٕکۍ  واریاہ  ناگ  موجود،  یِمو  نِشہِ  لُکھ  چیٚنہٕ  آب  چِھ  حٲصل  کران۔﴾"
  },
  {
    "verse_id": 54,
    "translation": "تہٕ  سُے  چُھ  ییٚمۍ  آبہٕ  نِشہِ  اکھ  بشر  کوٚر  پٲدٕ،  پتہٕ  پکناوِن  أمِس  نِشہِ  نسب  تہٕ  ہووٕرِکۍ  زٕہ  الگ  الگ  سلسلہٕ،  تُہُند  ربّ  چُھ  سیٚٹھہٕے  قدرت  وول۔"
  },
  {
    "verse_id": 55,
    "translation": "تس  خُدایس  ترٲوِتھ  چِھ  لُکھ  تِمن  پوٗزان،  یِم  نَہ  یِمن  نفع  ہیٚکن  واتنٲوِتھ  تہٕ  نَہ  نقصان،  تہٕ  پیٚٹھہٕ  مزید  یِہ  زِ  کٲفر  چُھ  پننِس  ربّ  سٕندِس  مقابلس  منٛز  پرٛتھ  بٲغی  سُند  مددگار  بٔنِتھ۔"
  },
  {
    "verse_id": 56,
    "translation": "اے  نبیؐ،  توٚہۍ  چِھو  اسہِ  صرف  بشارت  دِنہٕ  وٲلۍ  تہٕ  خبردار  کرن  وٲلۍ  بنٲوِتھ  سوٗزِمٕتۍ۔  ﴿یعنی  تُہٕنز  کٲم  نہ  چھےٚ  کٲنٛسہِ  ایمان  اَنن  وٲلِس  جزا  دِیُن،  تہٕ  نہ  چھےٚ  کٲنٛسہِ  انکار  کرن  وٲلِس  سزا  دِیُن۔  توٚہۍ  چِھو  نہٕ  کٲنٛسہِ  ایمانس  کُن  لٔمِتھ  اَننس  تہٕ  انکارٕ  نِشہِ  زبردستی  رُکاونس  پیٚٹھ  مامور  کرنہٕ  آمٕتۍ  کینہہ۔  تُہٕنز  ذمہ  دٲری  چَھنہٕ  امہِ  کھۅتہٕ  زیادہ  کینہہ  زِ  یُس  راہِ  راست  قبول  کرِ  تس  دِیِو  نیک  انجامٕچ  بشارت،  تہٕ  یُس  پننہِ  غلط  وتہِ  پیٚٹھ  ڈٔٹِتھ  روزِ،  سُہ  کھۅژ  نٲوِیون  خُداے  سٕنزِ  تھپہِ  نِشہِ﴾"
  },
  {
    "verse_id": 57,
    "translation": "یِمن  ؤنِو  زِ،  بٕہ  چُھس  نہٕ  یتھ  کامہِ  پیٚٹھ  تۅہیِہ  اُجرت  منگان،  میٲنۍ  اُجرت  چھےٚ  بس  یٔہے  زِ  یس  دِل  وَنہِ  سُہ  کٔرِن  پننِس  ربّ  سٕنز  وتھ  اختیار۔"
  },
  {
    "verse_id": 58,
    "translation": "اے  نبیؐ،  تس  خُدایس  پیٚٹھ  تھٲوِو  بھروسہٕ  یُس  زندٕہ  چُھ،  تہٕ  زانٛہہ  چُھنہٕ  مرن  وول،  تٔمۍ  سٕندِ  حمدٕ  سان  کٔرِو  تٔمۍ  سٕنز  تسبیح۔  پننیٚن  بندن  ہٕندیو  گناہو  نِشہِ  چُھ  بس  تٔمۍ  سُندے  یوت  با  خبر  آسُن  کٲفی۔"
  },
  {
    "verse_id": 59,
    "translation": "سُہ  ییٚمۍ  شیٚن  دۅین  منٛز  زمین  تہٕ  سٲری  آسمان  تہٕ  تِم  سٲری  چیز  بنٲوۍ  یِم  زمینس  تہٕ  آسمانس  درمیان  چِھ،  پتہٕ  سپُد  پانہٕ  عرشس  پیٚٹھ  جلوہ  گر،  خُداے  رحمان،  تٔمۍ  سٕنز  شان  پٕرٚژِھو  بس  کٲنٛسہِ  زانن  وٲلِس۔"
  },
  {
    "verse_id": 60,
    "translation": "یِمن  لُکن  ییٚلہِ  وننہٕ  چُھ  یِوان  زِ  تس  خُداے  رحمانس  کٔرِو  سجدٕہ،  تیٚلہِ  چِھ  ونان،  رحمٰن  کیا  گوٚو؟  کیا  بس  ییٚمِس  ژٕ  وَنکھ  تٔمۍسٕے  گژھوٕہ  أسۍ  سجدٕہ  کران  پھیرٕنۍ؟  یِہ  دعوت  چھےٚ  پوٚت  پھِرِتھ  تِہندِس  نفرتس  منٛز  بیٚیہِ  اضافہ  کران۔"
  },
  {
    "verse_id": 61,
    "translation": "سیٚٹھاہ  مُتبرک  چُھ  سُہ  ییٚمۍ  آسمانس  منٛز  بُرج  بنٲوۍ،  تہٕ  اتھ  منٛز  کوٚرُن  اکھ  ژونگ  ﴿آفتاب﴾  تہٕ  اکھ  پرٛزلہٕ  وُنۍ  زوٗن  روشن۔"
  },
  {
    "verse_id": 62,
    "translation": "سُے  چُھ  ییٚمۍ  رات  تہٕ  دۅہ  بنوو  اکھ  أکۍ  سُند  جانشین،  پرٛتھ  تٔمِس  شخصس  خٲطرٕ  یُس  سبق  ییٚژِھہ  رَٹُن،  یا  ییژِھہ  شُکر  گُزار  بَنُن۔"
  },
  {
    "verse_id": 63,
    "translation": "رحمٰن  سٕندۍ  ﴿اصلی﴾  بندہ  چِھ  تِم،  یِم  زمینس  منٛز  نرم  اندازٕہ  چِھ  پکان۔  ﴿یعنی  تکبّر  سان  چِھنہٕ  زمین  دبٲوۍ  دبٲوۍ  پکان،  تِم  چِھنہٕ  ظٲلِمن  تہٕ  فسادیٚن  ہٕندۍ  پٲٹھۍ  پننہِ  رفتارِ  سٍتۍ  پنُن  زور  ہاونٕچ  کوٗشش  کران،  بلکہ  چُھ  تِہُند  پکُن  آسان  أکِس  شریف  تہٕ  سلیمُ  الطبع  تہٕ  نیک  مزاج  انسان  سُند  ہیوٗ۔﴾  تہٕ  ییٚلہِ  جٲہِل  چِھ  تِمن  بُتھہِ  لگان،  تیٚلہِ  چِھ  ونان  زِ  تۅہیِہ  ٲسِنو  سلام۔"
  },
  {
    "verse_id": 64,
    "translation": "یِم  پننِس  ربّ  سٕندِس  حضورس  منٛز  سجدس  تہٕ  قیامس  منٛز  رٲژ  چِھ  گُزاران۔"
  },
  {
    "verse_id": 65,
    "translation": "یِم  دُعا  چِھ  منگان  زِ،  اے  سانہِ  ربّ،  جہنم  کہ  عذاب  نِشہِ  بچاو  اَسہِ،  تمیُک  عذاب  چُھ  زُوَس  گُدرِتھ  اَنن  وول۔"
  },
  {
    "verse_id": 66,
    "translation": "سۅ  چھےٚ  سیٚٹھاہ  خراب  روزن  جاے  تہٕ  بُرٕ  مقام۔"
  },
  {
    "verse_id": 67,
    "translation": "یِم  خرچ  چِھ  کران  مگر  نَہ  چھ  فضول  خرچی  کران  تہٕ  نہ  بخُل،  بلکہ  چُھ  تِہُند  خرچاوُن  دۅشوٕنۍ  حدن  منٛز  باگ  اعتدالس  پیٚٹھ  قٲیِم  روزان۔"
  },
  {
    "verse_id": 68,
    "translation": "یِم  خُدایس  ورٲے  بیٚیہِ  کٲنٛسہِ  معبودس  چِھنہٕ  ناد  لایان،  اللہ  تعالیٰ  سٕندِس  حرام  کٔرِمٕتِس  زُوَس  چِھنہٕ  ناحق  ہلاک  کران،  نہ  چِھ  بدکٲری  ہُنٛد  اَتُر  کران،  یِمہٕ  کامہِ  یُس  اکھا  کرِ  سُہ  لبہِ  پننہِ  گُناہُک  بدلہٕ۔"
  },
  {
    "verse_id": 69,
    "translation": "قیامت  کہ  دۅہ  یِیہِ  تَس  بار  بار  عذاب  دِنہٕ،  تہٕ  تٔتھۍ  منٛز  روزِ  سُہ  ہمیشہ  ذلّت  سان۔"
  },
  {
    "verse_id": 70,
    "translation": "اِلّا  یِہ  زِ  کٲنٛسہِ  آسہِ  ﴿یِمو  گناہو  پتہٕ﴾  توبہٕ  کوٚرمُت،  تہٕ  ایمان  أنِتھ  آسن  نیک  عملہٕ  لاجمژٕ  کرنہِ۔  یِتھیٚن  لُکن  ہٕنزن  بُرٲین  بدلاوِ  اللہ  تعالیٰ  نیکیو  سٍتۍ،  تہٕ  سُہ  چُھ  سیٚٹھہٕے  غفور  و  رحیم۔"
  },
  {
    "verse_id": 71,
    "translation": "یُس  شخص  توبہٕ  کٔرِتھ  نیک  عملی  چُھ  اختیار  کران،  سُہ  چُھ  خُدایس  کُن  یِوان  پوٚت  پھیرِتھ،  یِتھہٕ  پٲٹھۍ  زن  پوٚت  پھیرنُک  حق  چُھ۔  ﴿تہٕ  رحمٰن  سٕندۍ  بندٕہ  چِھ  تِم﴾"
  },
  {
    "verse_id": 72,
    "translation": "یِم  اپزِکۍ  گواہ  چِھنہٕ  بنان،  تہٕ  کُنہِ  لغو  ﴿بیہودٕہ﴾  چیزکِنۍ  ییٚلہِ  یُہُند  گُزر  چُھ  سپدان،  تیٚلہِ  چِھ  شریف  انسانن  ہٕندۍ  پٲٹھۍ  نیران۔"
  },
  {
    "verse_id": 73,
    "translation": "یِمن  اگر  یِہندِس  ربّ  سٕندۍ  آیات  بوزنٲوِتھ  نصیحت  چھےٚ  یِوان  کرنہٕ،  تیٚلہِ  چِھنہٕ  یِم  تَتھ  پیٚٹھ  أنۍ  تہٕ  زٔرۍ  بٔنِتھ  روزان۔"
  },
  {
    "verse_id": 74,
    "translation": "یِم  دُعا  چِھ  منگان  روزان  زِ،  اے  سانہِ  ربّہٕ،  اسہِ  دِ  پننٚیو  خاندارِنیٚو  تہٕ  پننیٚو  اولاد  نِشہِ  أچھن  ہُند  شہجار،  تہٕ  اسہِ  بناو  پرہیز  گارن  ہُند  امام۔  ﴿یعنی  أسۍ  گٔژھۍ  تقویٰ  ہس  تہٕ  اطاعتس  منٛز  برونٛہہ  گژٕھنۍ،  رٕژرَس  تہٕ  نیکی  منٛز  گٔژھۍ  سارِنٕے  برونٛہہ  پکٕنۍ،  محض  گژھَو  نہٕ  نیک  آسٕنۍ  بلکہ  گژَھو  نیکن  ہٕندۍ  پیشوا  آسٕنۍ،  تہٕ  سانہِ  بدولت  گژِھہ  پوٗرٕ  دُنیا  ہس  منٛز  نیکی  پھٔہلٕنۍ۔  امہِ  چیزٕچ  ذِکر  چھےٚ  یتھ  جایِہ  دراصل  یِہ  وَننہٕ  خٲطرٕ  کرنہٕ  آمٕژ  زِ  یِم  چِھ  تِم  لُکھ  یِم  مال  و  دولتس  تہٕ  شوکت  و  حشمتس  منٛز  نہ  کینہہ  بلکہ  چِھ  نیکی  تہٕ  پرہیز  گٲری  منٛز  اکھ  أکِس  برونٛہہ  گژھنٕچ  کوشش  کران﴾"
  },
  {
    "verse_id": 75,
    "translation": "یِم  چِھ  تِم  لُکھ  یِم  پننہِ  صبرُک  پھل  بلند  منٛزلہٕ  چِہ  شکلہِ  منٛز  حٲصل  کرن،  آداب  و  تسلیمات  سٍتۍ  سپدِ  تِہُند  استقبال۔"
  },
  {
    "verse_id": 76,
    "translation": "تِم  روزن  ہمیشہ  ہمیشہ  تَتہِ۔  کوتاہ  بہتر  چُھ  سُہ  آرام  گاہ  تہٕ  مقام۔"
  },
  {
    "verse_id": 77,
    "translation": "اے  نبیؐ،  لُکن  ؤنِو،  میٲنِس  ربّس  کیا  حاجت  چُھ  تُہُند،  اگر  نہٕ  توٚہۍ  تس  ناد  لٲیِو۔  ﴿یعنی  اگر  توٚہۍ  خُدایس  دُعا  مٔنگِو  نہٕ،  تہٕ  تٔمۍ  سٕنز  عبادت  کٔرِو  نہٕ،  تہٕ  پننیٚو  حاجتو  خٲطرٕ  دِیِو  نہٕ  تس  ناد،  تیٚلہِ  چُھنہٕ  تۅہیِہ  کانٛہہ  وزن  تہِ  اللہ  تعالیٰ  سٕنزِ  نظرِ  منٛز  ییٚمہِ  کہ  وجہ  کِنۍ  سُہ  اکھ  پیوٗنٛت  تہِ  تُہُنٛد  پرواہ  کرِ۔  محض  مخلوق  آسنہٕ  کہ  حیثیتہٕ  چَھنہٕ  تۅہیِہ  منٛز  تہٕ  کنیٚن  منٛز  کانٛہہ  فرق۔  خُدایس  چُھنہٕ  تۅہیِہ  نِشہِ  کانٛہہ  حاجت  پھٔسِتھ  زِ  توٚہۍ  کٔرِو  نہٕ  بندگی  تہٕ  تٔمۍ  سٕنز  کانٛہہ  کٲم  روزِ  رُکِتھٕے۔  تٔمۍ  سٕنزِ  رغبت  چِہ  نظرِ  یُس  چیز  تۅہیِہ  کُن  مٲیل  چُھ  کران،  سُہ  چُھ  تُہُند  تس  کُن  اتھہٕ  پھٔہلاوُن  تہٕ  تس  دُعا  منگٕنۍ۔  یِہ  کٲم  ہرگاہ  کٔرِو  نہٕ،  تیٚلہِ  یِیِو  ژھۅٹٕکۍ  پٲٹھۍ  دٲرِتھ  دِنہٕ۔﴾  تۅہیِہ  چُھو  وۅنۍ  بُتھ  پھِیرُمُت،  عنقریب  لٔبِو  سُہ  ﴿لٲزمی﴾  سزا،  ییٚمہِ  نِشہِ  زُو  یَلہٕ  تراوناوُن  مشکل  آسیٚو۔"
  }
]