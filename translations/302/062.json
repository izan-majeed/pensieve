[
  {
    "verse_id": 1,
    "translation": "(پۯتھ  کانٛہہ  چیز)  یُس  آسمانن  منٛز  چُھ  تہٕ  یُس  زمینس  منٛز  چُھ،  چُھ  اللہ  تعالیٰ  سٕنز  تسبیح  کران،  (یُس  حقیقی)  بادشاہ  چُھ،  (پۯتھ  نُقصہٕ  تہٕ  عٲبہٕ  نِشہِ)  پاک  چُھ،  عزت  تہٕ  غلبہٕ  وول  چُھ  سیٚٹھاہ  حکمت  وول  چُھ۔"
  },
  {
    "verse_id": 2,
    "translation": "سُے  چُھ  ییٚمۍ  اَن  پَر  لُکن  منٛز  تِموٕے  منٛزٕ  اَکھ  (باعظمت)  رسول  (صلی  اللہ  علیہ  وسلم)  سوٗزۍ  تِم  چِھ  تِمن  پیٚٹھ  تٔمۍ  سٕندۍ  آیات  پٔرِتھ  بوزناوان۔  تہٕ  تِمن  (ہٕنٛدۍ  ظٲہر  تہٕ  بٲطن)  چِھ  پاک  کران  بیٚیہِ  چِھ  تِمن  کتابِہ  ہٕنز  تہٕ  حکمتٕچ  تعلیم  دِوان  بے  شک  ٲسۍ  تِم  لُکھ  یِمن  (ہٕنٛدِتشریف  اَننہٕ)  برونٛہہ  نَنہِ  وانہٕ  گمرٲہی  منٛز۔"
  },
  {
    "verse_id": 3,
    "translation": "تہٕ  (یہِ  رسول  صلی  اللہ  علیہ  وسلم  چُھ)  یمو  منٛزدۆیِمیٚن  لُکن  منٛز  تہِ  (تزکیہ  تہٕ  تعلیمہِ  خٲطرٕ  سوٗزمُت)  یِم  نہٕ  وُنہِ  یِمن  لُکن  چِھ  سمکھیامٕتۍ  (یِم  وُنۍ  کیٚنس  موجو  چِھ  یعنی  یِمن  پتہٕ  یُس  زمانہٕ  یِیہِ  تَتھ  منٛز  یِن)،  تہٕ  سُہ  چُھ  سیٚٹھاہ  غٲلب  سیٚٹھاہ  حکمت  وول۔"
  },
  {
    "verse_id": 4,
    "translation": "یہِ  (یعنی  أمِس  رسول  صلی  اللہ  علیہ  وسلمن  ہُنٛد  تشریف  اَنُن  تہٕ  یُہُنٛد  فیض  تہٕ  ہدایت)  چُھ  اللہ  تعالیٰ  سُنٛد  فضل  سُہ  یس  یژھان  چُھ  عطا  چُھس  کران،  تہٕ  اللہ  تعالیٰ  چُھ  سیٚٹھاہ  فضل  وول۔"
  },
  {
    "verse_id": 5,
    "translation": "تِمن  لُکن  ہُنٛد  حال  یِمن  پیٚٹھ  توراتک  (یعنی  تورات  کیٚن  احکامن  تہٕ  تعلیماتن  ہُنٛد)  بورتۯاونہٕ  آو  پتہٕ  تُل  نہٕ  تِمَو  سُہ  (یعنی  تَتھ  منٛز  ٲس  أمِس  رسول  صلی  اللہ  علیہ  وسلم  سٕنز  ذکر  مگر  تِمَو  اۆن  نہٕ  یِمن  پیٚٹھ  ایمان)  چُھ  خرٕ  سٕندۍ  پٲٹھۍ  ییٚمِس  شانن  پیٚٹھ  بَجہِ  بَجہِ  کتابہٕ  کھٲلِتھ  آسن،  تِمن  لُکن  ہٕنز  مثال  کٲژاہ  بُرٕ  چھے٘  یِمَو  اللہ  تعالیٰ  سٕندیٚن  آیاتن  انکار  چُھ  کۆرمُت،  تہٕ  اللہ  تعالیٰ  چُھنہٕ  ظٲلم  لُکن  ہدایت  دِوان۔"
  },
  {
    "verse_id": 6,
    "translation": "تۆہۍ  فرمٲوِو،  اے  یہوٗدیو!  ہرگاہ  تۆہۍ  یہِ  گمان  چِھو  کران  زِ  سٲری  لُکھ  ترٲوِتھ  چِھو  تۆہی  اللہ  تعالیٰ  سٕندۍ  دوست  (یعنی  اولیا)  تیٚلہِ  کٔرِو  موتُک  تمنّا  (تِکیازِ  تٔمۍ  سٕندیٚن  اولیاہن  آسہِ  نہٕ  قبرِ  منٛز  تہٕ  حشرس  منٛز  کانٛہہ  پریشٲنی)  اگر  تۆہۍ  (پننِس  خیالس  منٛز)  پٔزۍیٲرۍ  چِھو۔"
  },
  {
    "verse_id": 7,
    "translation": "تہٕ  یِم  لُکھ  کرن  نہٕ  زٕہٕنٛۍ  تہِ  اَمِیُک  تمنّا  تمہِ  (رسول  سٕندِ  انکارٕ  تہٕ  کفرٕ)  کہ  بٲعث  یُس  تِمَو  برونٛہہ  چُھ  سوٗزمُت۔  تہٕ  اللہ  تعالیٰ  چُھ  ظٲلِمن  وارٕ  پٲٹھۍ  زانان۔"
  },
  {
    "verse_id": 8,
    "translation": "فرمٲوِو،  ییٚمہِ  موت  نِشہِ  تۆہۍ  ژَلان  چِھو  سُہ  چُھو  تۅہیہِ  ضرور  سمکھن  وول  پتہٕ  یِیِو  تۆہۍ  پۯتھ  پوٗشیدٕہ  تہٕ  ظٲہرچیز  زانن  وٲلِس  (ربّس)  کُن  واپس  نِنہٕ  پتہٕ  کریٚو  سُہ  تۅہیہِ  باخبر  یِکینٛژھاہ  تۆہۍ  کران  ٲسۍوٕ۔"
  },
  {
    "verse_id": 9,
    "translation": "اے  ایمان  والیٚو!  ییٚلہِ  جمعہ  دۅہ  (جمعہ)  نمازِ  خٲطرٕ  بانگ  یِیہِ  پرنہٕ  تیٚلہِ  نیٖرِو  فوراً  اللہ  تعالیٰ  سٕنزِ  ذکرِ  (یعنی  خطبس  تہٕ  نمازِ)  کُن  تیزی  سان  تہٕ  ہیۆن  کٕنُن  (یعنی  کاروبار)  ترٲوِو۔  یہِ  چُھ  تُہٕندِس  حقس  منٛز  بہتر  اگر  تۅہیہِ  علم  چُھو۔"
  },
  {
    "verse_id": 10,
    "translation": "پتہٕ  ییٚلہِ  نماز  سپدِ  ادا  تیٚلہِ  سپدِو  زمینس  منٛز  منتشر  (یعنی  اورٕ  یور  نیٖرِو)  تہٕ  (پتہٕ)  لٲگِو  اللہ  تعالیٰ  سُنٛد  فضل  (یعنی  رزق)  ژھانڈُن  تہٕ  اللہ  تعالیٰ  ٲسِیوٗن  کثرت  سان  یاد  کران  تاکہ  تۆہۍ  لٔبِو  کامیٲبی۔"
  },
  {
    "verse_id": 11,
    "translation": "تہٕ  ییٚلہِ  تِمَو  کانٛہہ  تجارت  یا  کھیل  تماشہِ  وُچھ  تیٚلہِ  نِیَکھ  (پننہِ  حاجتہٕ  مۅکھہٕ  تہٕ  معٲشی  تنگی  ہٕندِ  کِنۍ)  تَتھ  کُن  ٹٕکھ  تہٕ  تۆہۍترٲوِہَو  (تٔتی  خطبس  منٛز)  کھڑا،  فرمٲوِو،  یِکینٛژھاہ  اللہ  تعالیٰ  ہس  نِشہِ  چُھ  سُہ  چُھ  کھیلہِ  نِشہِ  تہٕ  تجارت  نِشہِ  بہتر  تہٕ  اللہ  تعالیٰ  چُھ  سارِوٕے  کھوتہٕ  بہتر  رزق  دِنہٕ  وول۔"
  }
]