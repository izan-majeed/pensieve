[
  {
    "verse_id": 1,
    "translation": "طاسین  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)  یِم  چِھ  قرآنٕکۍ  تہٕ  روشن  کتابِہ  ہٕندۍ  آیات۔"
  },
  {
    "verse_id": 2,
    "translation": "(یُس)  ہدایت  چُھ  تہٕ  (تِتھیٚن)  ایمان  والیٚن  خٲطرٕ  چُھ  خۅش  خبر۔"
  },
  {
    "verse_id": 3,
    "translation": "یِم  نماز  چِھ  قٲیم  کران  بیٚیہِ  چھ  زکوٰۃ  ادا  کران  تہٕ  تِمے  چِھ  یِمن  ٲخرتس  پیٚٹھ  (تہِ)  یقین  چُھ۔"
  },
  {
    "verse_id": 4,
    "translation": "بے  شک  یِمن  لُکن  ٲخرتس  پیٚٹھ  ایمان  چُھنہٕ  اَسہِ  چِھ  تِہِندۍ  (بدَ)  اعما  ل  (تِہٕنزن  نظرن  منٛز)  خۅش  یوٕنۍ  بنٲوِمٕتۍ  لہٰذا  چِھ  تِم  (گمرٲہی  منٛز)  حالِ  حٲران  روزان۔"
  },
  {
    "verse_id": 5,
    "translation": "یِمَے  چِھ  تِم  لُکھ  یہِندِ  خٲطرٕ  بُرٕ  عذاب  چُھ  تہٕ  یِمَے  لُکھ  چِھ  ٲخرتس  منٛز  (سارِوٕے  کھۅتہٕ)  زیادٕہ  خسارٕہ  تُلن  وٲلۍ۔"
  },
  {
    "verse_id": 6,
    "translation": "تہٕ  بے  شک  چُھو  تۅہیہِ  (یہِ)  قرآن  سیٚٹھاہ  حکمت  وٲلِس،علم  وٲلِس  (ربّ)  سٕندِ  طرفہٕ  ہیٚچھناونہٕ  یِوان۔"
  },
  {
    "verse_id": 7,
    "translation": "(سُہ  واقعہ  کٔرِو  یاد)  ییٚلہِ  موسیٰ  ہن  (علیہ  السلام)  پننہِ  خاندارنہِ  فرموو  زِ  مے٘  چُھ  اَکھ  نار  وُچھمُت  (یا  چُھ  مے٘  أکِس  نارس  منٛز  محبتُک  تہٕ  شفقتُک  شعلہٕ  دریٖنٹھۍ  گۆمُت)،  عنقریب  اَنہٕ  بہٕ  تۅہیہِ  نِشہِ  تَمہِ  منٛزٕ  کانٛہہ  خبر  (ییٚمہِ  خٲطرٕ  واریاہ  کالہٕ  پیٚٹھہٕ  سیٚکہِ  لیٚن  تہٕ  صحراون  منٛز  پھیران  چِھ)  یا  دِمَو  تۅہیہِ  (تہِ  تَمہِ  منٛزٕ)  کانٛہہ  زوتوُن  تیۆنگُل  أنِتھ  تاکہ  تۆہۍ  (تہِ)  کٔرِو  (تَمہِ  چہ  گرمی  سٍتۍ) وُشنیر۔"
  },
  {
    "verse_id": 8,
    "translation": "وۅنۍ  ییٚلہِ  تِم  تَتھ  نِشہِ  وٲتۍپتہٕ  آیہِ  آواز  دِنہٕ  زِ  بابرکت  چُھ،  یُس  اَتھ  نارس  منٛز  (پننہِ  نورکہ  حجابُک  پرتو  فرماوان)  چُھ  بیٚیہِ  سُہ  (تہِ)  یُس  اَتھ  أندۍ  پٔکۍ  (اُلوہی  جلون  ہٕندِس  پرتوَس  منٛز)  چُھ،  تہٕ  اللہ  تعالیٰ  چُھ  (پۯتھ  قٔسمہٕ  کہ  جسمہٕ  تہٕ  مثالہِ  نِشہِ)  پاک  یُس  تمام  جہانن  ہُنٛدربّ  چُھ۔"
  },
  {
    "verse_id": 9,
    "translation": "اے  موسیٰ!  بے  شک  چُھس  سُہ  (جلوٕہ  دِنہٕ  وول)  بٕے  اللہ  تعالیٰ  یُس  سیٚٹھاہ  غٲلب  حکمت  وول  چُھ۔"
  },
  {
    "verse_id": 10,
    "translation": "تہٕ  (اے  موسیٰ!)  پنُن  عاصہٕ  تراو  (زمینس  پیٚٹھ)،  وۅنۍ  ییٚلہِ  (موسیٰ  علیہ  السلامن  زمینس  پیٚٹھ  عاصہٕ  تۯاونہٕ  پتہٕ)  سُہ  وُچھن  زِ  سٔرپھہٕ  سٕندۍ  پٲٹھۍ  چُھ  تیز  حرکت  کران  پتہٕ  ژٔلۍ  (فطری  ردِ  عملہٕ  کِنۍ)  واپس  بُتھ  پھِرتھ  تہٕ  پۆت  پھیٖرِتھ  دِژٕکھ  نہٕ  نظر  (تہِ،  ارشاد  سپُد)،  اے  موسیٰ!  کھوژ  مَہ  بے  شک  چِھنہٕ  پیغمبر  میٲنِس  دربارس  منٛز  کھوژان۔"
  },
  {
    "verse_id": 11,
    "translation": "مگر  ییٚمۍ  ظلم  کۆر  پتہٕ  بدلووُن  بُرٲیی  پتہٕ  (سُہ)  نیکی  سٍتۍ  تیٚلہِ  چُھس  بہٕ  بے  شک  سیٚٹھاہ  مغفرت  کرن  وول  سیٚٹھاہ  مہربان۔"
  },
  {
    "verse_id": 12,
    "translation": "تہٕ  ژٕ  تۯاو  پَنُن  اَتھہٕ  پننہِ  نالہٕ  کِنۍسُہ  نیرِ  کُنہِ  عٲبہٕ  وَرٲے  سفید  پۯزلہٕ  وُن  (بٔنِتھ،  یِم  دۅشوے)  چِھ  (اللہ  تعالیٰ  سٕنزو)  نَوَو  (9)  نشٲنیومنٛزٕ۔  (یِم  ہیٚتھ)  گژھ  فرعونس  تہٕ  تٔمۍ  سٕندِس  قومس  نِشہِ۔  بے  شک  چِھ  تِم  نافرمان  قوم۔"
  },
  {
    "verse_id": 13,
    "translation": "وۅنۍ  ییٚلہِ  تِمن  نِشہِ  سانہِ  نشٲنِیہِ  واضح  تہٕ  ٹاکارٕہ  پٲٹھۍ  واژٕ  پتہٕ  لوگ  تِمَو  وَنُن  زِ  یہِ  چُھ  نَنہِ  وانہٕ  جود۔"
  },
  {
    "verse_id": 14,
    "translation": "تہٕ  تِمَو  کۆرظلمہٕ  تہٕ  تکبر  کِنۍتِہُنٛد  سراسر  انکار  ییٚلہِ  زن  تِہٕندیٚو  دِلَو  تِمن  (نِشٲنِیَن  ہٕندِ  حق  آسنُک)  یقین  اوس  کۆرمُت۔  وۅنۍ  وُچِھو  تۆہۍ  زِ  فساد  برپا  کرن  والیٚن  ہُنٛدکِیُتھ  (بُرٕ)  انجام  سپُد۔"
  },
  {
    "verse_id": 15,
    "translation": "تہٕ  بے  شک  کۆر  اَسہِ  داؤدس  تہٕ  سلیمانس  (علیہم  السلام  زبردست)  علم  عطا،  تہٕ  دۅشوٕیَو  وۆن  زِ  تمام  تعریف  چِھ  اللہ  تعالیٰ  سٕندی  خٲطرٕ  ییٚمۍ  اَسہِ  پننیٚن  واریاہن  مومن  بندن  پیٚٹھ  فضیلت  چھے٘  عطا  کٔرمٕژ۔"
  },
  {
    "verse_id": 16,
    "translation": "تہٕ  سلیمان  (علیہ  السلام)،  سپٕدۍ  داؤد  (علیہ  السلام)  سٕندۍ  جانشین  تہٕ  تِمَو  وۆن،  اے  لوٗکو!  اَسہِ  چھے٘  جاناوارن  ہٕنز  بوٗلۍ  (تہِ)  ہیٚچھناونہٕ  آمٕژ  بیٚیہِ  چُھ  اَسہِ  ہرکانٛہہ  چیز  عطا  کرنہٕ  آمُت۔  بے  شک  چُھ  یہِ  (اللہ  تعالیٰ  سُنٛد)  ٹاکارٕہ  فضل۔"
  },
  {
    "verse_id": 17,
    "translation": "تہٕ  سلیمان  (علیہ  السلام)  سندِخٲطرٕ  ٲسۍ  تِہِندۍ  لشکرجِنو  تہٕ  انسانو  تہٕ  جاناوارو  (ہٕندیٚو  تمام  جنسو)  منٛزٕ  جمع  کرنہٕ  آمٕتۍ،  چنانچہ  ٲسۍ  تِم  نظم  تہٕ  تربیت  خٲطرٕ  (تِہِندِس  خدمتس  منٛز)  رُکاونہٕ  یِوان۔"
  },
  {
    "verse_id": 18,
    "translation": "اۆت  تام  زِ  ییٚلہِ  تِم  (لشکر)  ریٚیَن  ہٕندِس  مٲدانس  منٛز  وٲتۍ  پتہٕ  لوگ  اَکہِ  ریٚیہِ  وَنُن،  اے  ریٚیو!  پننیٚن  آلیٚن  منٛز  أژِو  یِنہٕ  یہِ  سپدِ  زِ  سلیمان  (علیہ  السلام)  تہٕ  تِہِندۍ  لشکر  کرنَو  تۅہیہِ  لتہٕ  مۅنجہِ  اَتھ  حالس  منٛز  زِ  تِمن  آسہِ  نہٕ  خبر  تہِ۔"
  },
  {
    "verse_id": 19,
    "translation": "پتہٕ  کۆر  تِمَو  (یعنی  سلیمان  علیہ  السلامن)  تسٕنٛزِ  (یعنی  ریٚیہ  ہٕنزِ)  کتھہِ  پیٚٹھ  وُٹھہٕ  کُمجار  تہٕ  کۆرُکھ  عرض،  اے  پروردگارٕ!  مے٘  تھاو  پننہِ  توفیق  سٍتۍ  اَتھ  کتھہِ  پیٚٹھ  قٲیم  زِ  بہٕ  روزٕ  چٲنِس  تَتھ  نعمتس  پیٚٹھ  شکرکران  یۅسہٕ  ژے٘  مے٘  پیٚٹھ  تہٕ  میٲنِس  مٲلِس  ماجہِ  پیٚٹھ  انعام  کٔرٕتھ  تہٕ  بہٕ  روزٕ  تِژٕھہ  نیک  عملہٕ  کران  یِمَو  سٍتۍ  ژٕ  رٲضۍ  چُھکھ  سپدان  تہٕ  مے٘  کر  پننہِ  رحمت  سٍتۍ  پننیٚن  خاص  ٹاٹھیٚن  نیکو  کار  بندن  منٛز  دٲخل۔"
  },
  {
    "verse_id": 20,
    "translation": "تہٕ  سلیمانن  (علیہ  السلام)  ہیٚژ  جاناوارن  سام  پتہٕ  لٔگۍ  وننہِ،  مے٘  کیا  چُھ  سپُدمُت  زِ  بہٕ  چُھسن  نہٕ  سَتُت  وُچِھتھ  ہیٚکان  نَتہٕ  ما  چُھ  سُہ  (پٔزۍپٲٹھۍ)  غٲب  گۆمُت۔"
  },
  {
    "verse_id": 21,
    "translation": "بہٕ  دِمہٕ  تس  (اجازت  وَرٲے  غٲب  گژھنس  پیٚٹھ)  ضرور  سخت  سزا  نَتہٕ  کرن  ضرور  سُہ  ذبح  نَتہٕ  أنِن  سُہ  مے٘  نِش  (پننہِ  بے  قصور  آسنُک)  ٹاکارٕہ  ثبوت۔"
  },
  {
    "verse_id": 22,
    "translation": "پتہٕ  اوس  سُہ  کم  سٕے  کالس  (نیٚبر)  ٹٕھہرِتھ  زِ  (حٲضر  سپدِتھ)  کۆر  تٔمۍ  عرض،  مے٘  چھے٘  تِژھ  اَکھ  کتھ  پے  لٔجمٕژ  ییٚمِیُک  نہٕ  تۅہیہِ  (شاید)  اطلاع  اوسُو  تہٕ  بہٕ  چُھس  تۅہیہِ  نِشہِ  (ملکِ)  سبا  پیٚٹھہٕ  اَکھ  یقینی  خبر  ہیٚتھ  آمُت۔"
  },
  {
    "verse_id": 23,
    "translation": "مے٘  وُچھ  (تَتہِ)  اَکھ  تِژھ  خاتون  یۅسہٕ  تِمن  (یعنی  ملکِ  سبا  کیٚن  روزن  والیٚن)  پیٚٹھ  حکومت  چھے٘  کران  تہٕ  تس  چُھ  (ملکیتس  تہٕ  اقتدارس  منٛز)  پۯتھ  کانٛہہ  چیز  عطا  آمُت  کرنہٕ  تہٕ  تس  نِشہِ  چُھ  سیٚٹھاہ  بۆڈ  تخت۔"
  },
  {
    "verse_id": 24,
    "translation": "مے٘  وُچھ  سۅ  تہٕ  تٔمۍ  سُنٛد  قوم  اللہ  تعالیٰ  ہس  بجایہِ  آفتابس  سجدٕہ  کران  تہٕ  شیطانن  چِھ  تِہِندۍ  (بد)  اعمال  تِہِندِ  خٲطرٕ  خۅش  کروٕنۍ  بنٲوِمٕتۍ  تہٕ  تِم  چِھن  (توحید  چہ)  وَتہِ  نِشہِ  رُکٲوِ  مٕتۍ،  لہٰذا  چِھنہٕ  تِم  ہدایت  لبان۔"
  },
  {
    "verse_id": 25,
    "translation": "اَمہِ  موجوب  (چھ  رُکاونہٕ  آمٕتۍ)  زِتِم  گژھن  نہٕ  تس  اللہ  تعالیٰ  سٕندِس  دربارس  منٛز  سجدٕہ  کرٕنۍ  یُس  آسمانن  تہٕ  زمینس  منٛز  کٔھٹِتھ  (حقائقن  تہٕ  موجوداتن)  نیٚبرچُھ  کڑان  (یعنی  نۆن  چُھکھ  کڑان)  تہٕ  تِمن  (تمام)  چیزن  چُھ  زانان  یُس  تۆہۍ  کٔھٹِتھ  چِھو  تھاوان  تہٕ  یُس  تۆہۍ  نۆن  چِھو  کڑان۔"
  },
  {
    "verse_id": 26,
    "translation": "اللہ  تعالیٰ  ہس  وَرٲے  چُھنہٕ  کانٛہہ  عبادتس  لایق  (سُے)  چُھ  اقتدارکہ  عظیم  تختُک  مٲلک۔"
  },
  {
    "verse_id": 27,
    "translation": "(سلیمان  علیہ  السلامن)  فرموون،  أسۍ  وُچھَو  وُنۍ  آیاکہ  ژٕ  چُھکھہٕ  پۆز  وَنان  کِنہٕ  ژٕ  چُھکھ  اَپُز  وَنن  والیو  منٛزٕ۔"
  },
  {
    "verse_id": 28,
    "translation": "میون  یہِ  خط  ہیٚتھ  گژھ  تہٕ  یہِ  تراوُن  تِمن  کُن  پتہٕ  ڈل  تِمو  نِشہِ،  پتہٕ  وُچھ  تِم  کتھ  کتھہِ  کُن  چِھ  رجوع  کران۔"
  },
  {
    "verse_id": 29,
    "translation": "(ملکہ  ہن)  وۆننکھ،  اے  سردارو!  مے٘  کُن  چُھ  اَکھ  تھَدِ  پایُک  خط  تراونہٕ  آمُت۔"
  },
  {
    "verse_id": 30,
    "translation": "بے  شک  چُھ  سُہ  (خط)  سلیمان  (علیہ  السلام)  سٕندِ  طرفہٕ  (آمُت)  بیٚیہِ  چُھ  سُہ  اللہ  تعالیٰ  سٕندِ  ناوٕ  سٍتۍشروع  (کرنہٕ  آمُت)  یُس  بے  حد  مہربان  سیٚٹھاہ  رحم  کرن  وول  چُھ۔"
  },
  {
    "verse_id": 31,
    "translation": "(اَمِیُک  مضمون  چُھ  یہِ)  زِتۆہۍ  مَہ  کٔرِومے٘  پیٚٹھ  تھزرپۯاونٕچ  (کوشش)  تہٕ  فرمان  بردار  سپدِتھ  یِیِو  مے٘  نِش۔"
  },
  {
    "verse_id": 32,
    "translation": "(ملکہ  ہن)  وۆننکھ،  اے  دربارٕ  والیو!تۆہۍ  دِیِو  مے٘  (اَتھ)  میٲنِس  معاملس  منٛز  مشورٕہ  بہٕ  چھَس  نہٕ  کُنہِ  کامہِ  ہُنٛد  بالکل  فٲصلہٕ  کرن  واجِنۍ  یۆت  تام  نہٕ  تۆہۍ  مے٘  نِش  حٲضر  سپدِتھ  (اَتھ  کتھہِ  موٲفق  نَتہٕ  مخٲلف)  گوٲہی  دِیِو۔"
  },
  {
    "verse_id": 33,
    "translation": "تِمَو  وۆن،  أسۍ  چِھ  طاقت  ور  تہٕ  سخت  لڑایہِ  گٔرۍ  مگرحکم  چُھ  تُہٕندِس  اختیارس  منٛز  لہٰذا  کٔرِو  تۆہۍ  (پانے)  غور  زِ  تۆہۍ  کیا  حکم  دِیِو۔"
  },
  {
    "verse_id": 34,
    "translation": "(ملکہ  ہن)  وۆننکھ،ے  شک  ییٚلہِ  بادشاہ  کُنہِ  بستی  منٛز  اَژان  چِھ  تیٚلہِ  چِھ  تَتھ  تباہ  تہٕ  برباد  کران  تہٕ  تَتہِ  کیٚن  عزت  دار  لُکن  چِھ  ذلیل  تہٕ  رسواکران  تہٕ  یِم  (لُکھ  تہِ)  کرن  تِتھے  پٲٹھۍ۔"
  },
  {
    "verse_id": 35,
    "translation": "تہٕ  بے  شک  چھَس  بہٕ  تِمن  کُن  کینہہ  ڈالہِ  سوزن  واجِنۍ  پتہٕ  وُچھہِ  قٲصد  کیا  جواب  ہیٚتھ  چِھ  واپس  یِوان۔"
  },
  {
    "verse_id": 36,
    "translation": "پتہٕ  ییٚلہِ  سُہ (قٲصد) سلیمانس  (علیہ  السلام)  نِشہِ  آو  (پتہٕ)  فرموون  (سلیمان  علیہ  السلامن)  تس،  کیا  تۆہۍ  لُکھ  چِھوا  مال  و  دولت  سٍتۍ  مے٘  مددیژھان  کرُن۔  لہٰذا  یِکینٛژھاہ  اللہ  تعالیٰ  ہن  مے٘  عطا  چُھ  کۆرمُت  (سُہ)  چُھ  تَمہِ  (دولت)  نِشہِ  بہتر  یۅسہٕ  تٔمۍ  تۅہیہِ  عطا  چھَو  کٔرمٕژ  بلکہ  چِھو  تۆہی  یِم  پننہِ  ڈالہِ  نِشہِ  خۅش  (تہٕ)  توشوٕنۍ  چِھو۔"
  },
  {
    "verse_id": 37,
    "translation": "لہٰذا  گژھ  تِمن  نِش  (ڈالہِ  سان)  پۆت  پھیٖرِتھ  پتہٕ  یِمَو  أسۍ  تِمن  پیٚٹھ  تِتھیٚو  لشکرو  سان  (حملہٕ  کرنہِ)  یِمن  سٍتۍ  تِمن  مقابلہٕ  (کرنُک  طاقت)  آسہِ  نہٕ  تہٕ  أسۍ  کڑوکھ  تِم  تَتہِ  بے  عزت  کٔرِتھ  تَتھ  حالس  منٛز  زِ  تِم  گژھن  (قٍدۍ  بٔنتِھ)  خٔجِل۔"
  },
  {
    "verse_id": 38,
    "translation": "(سلیمان  علیہ  السلامن)  فرموون،  اے  دربارٕ  والیو!  تۅہیہِ  منٛزٕ  کُس  ہیٚکہِ  تسُند  (یعنی  مٔلِکایہِ  ہُنٛد)  تخت  مے٘  نِشہِ  أنِتھ  اَمہِ  برونٛہہ  زِ  تِم  لُکھ  یِن  فرمان  بردار  سپدِتھ  مے٘  نِش۔"
  },
  {
    "verse_id": 39,
    "translation": "أکۍ  بٔڑۍبارٕ  جِنن  کۆر  عرض،  بہٕ  ہیٚکن  سُہ  تۅہیہِ  نِشہِ  أنِتھ  اَمہِ  برونٛہہ  زِ  تۆہۍ  ؤتھِو  پننہِ  جایہِ  نِشہِ  تھۆد  تہٕ  بے  شک  چُھس  بہ  اتھ  (اَننس)  پیٚٹھ  طاقت  ور  (تہٕ)  امانت  دار۔"
  },
  {
    "verse_id": 40,
    "translation": "(پتہٕ)  کۆر  أکۍ  تِتھۍ  شخصن  عرض  یس  نِشہِ  (آسمٲنۍ)  کتابِہ  ہُنٛد  کینہہ  علم  اوس  زِ  بہٕ  ہیٚکن  سُہ  تۅہیہِ  نِشہِ  أنِتھ  اَمہِ  برونٛہہ  زِ  تُہٕنز  نظر  پھیرِ  تۅہیہِ  کُن  واپس  (یعنی  أچھ  ٹِٹوار  کرنہٕ  برونٛٹھُے)،  پتہٕ  ییٚلہِ  (سلیمان  علیہ  السلامن)  سُہ  (تخت)  پانس  برونٛہہ  کنہِ  تھٲوِتھ  وُچھ  (پتہٕ)  وۆنُن،  یہِ  چُھ  میٲنِس  ربّ  سُنٛد  فضل  تاکہ  سُہ  آزماوِ  مے٘  زِ  کیا  بہٕ  چُھسا  شکرگزاری  کران  کِنہٕ  ناشکری،  تہٕ  ییٚمۍ  (اللہ  تعالیٰ  سُنٛد)  شکرکۆر  تیٚلہِ  چُھ  سُہ  بس  پننی  ذات  کہ  فٲیدٕہ  خٲطرٕ  شکر  گزٲری  کران  تہٕ  ییٚمۍ  ناشکری  کٔر  تیٚلہِ  چُھ  بے  شک  میون  ربّ  بے  نیاز،  کرم  کرن  وول۔"
  },
  {
    "verse_id": 41,
    "translation": "(سلیمان  علیہ  السلامن)  فرموونکھ،  تس  (مٔلِکایہِ  ہٕندِ  امتحانہٕ) خٲطرٕ  بدلٲوِو  تٔمۍ  سٕندِ  تختٕچ  صورت  تہٕ  ہیئت،  أسۍ  وُچھَو  زِ  کیا  سۅ  چھا  (پۯزناونٕچ)  وَتھ  لبان  کِنہٕ  تِمَو  منٛزٕ  چھے٘  سپدان  یِمن  سۅد  بۅد  چھَنہٕ  آسان۔"
  },
  {
    "verse_id": 42,
    "translation": "پتہٕ  ییٚلہِ  سۅ  (ملکہ)  آیہِ،  وۅنۍآو  تس  وَننہٕ،کیا  چون  تخت  چھا  یُتھُے  ؟،  سۅ  لٔج  وننہ،  زنتہٕ  چُھ  یہِ  سُے  تہٕ  اَسہِ  چُھ  گۅڈے  (سلیمان  سٕندِ  نبوت  کہ  حق  آسنُک)  علم  سپُد  مُت  تہٕ  أسۍ  چِھ  مسلمان  سپٕدۍ  مٕتۍ۔"
  },
  {
    "verse_id": 43,
    "translation": "تہٕ  سۅ  (ملکہ)  ٲس  تٔمۍ  (بٲطل  معبودن  گۅڈٕ  حق  قبول  کرنہٕ  نِشہِ)  رُکٲوِتھ  تھٲومٕژ  ییٚمۍ  سٕنز  سۅ  اللہ  تعالیٰ  ہس  وَرٲے  پوٗزا  ٲس  کران  روٗزمٕژ۔  بے  شک  ٲس  سۅ  کٲفرن  ہٕندِ  قومہٕ  منٛزٕ۔"
  },
  {
    "verse_id": 44,
    "translation": "تس  (مٔلِکایہِ)  آو  وننہٕ،  یَتھ  محل  کِس  صحنس  منٛز  اَژ  (یتھ  بٔنۍ  کِنۍ  نیٖلہِ  آب  چہ  لہرٕ  آسہٕ  پکان)  وۅنۍ  ییٚلہِ  مٔلِکایہِ  سُہ  (سجاوٹ  دارنَپہٕ  نَپہٕٕ  کروُن  فرش)  وُچھ  تس  باسیاو  سُہ  سۆن  آبہٕ  تلاو  تہٕ  تَمہِ  کجہِ  (پٲجامہٕ  نٔرۍ  تھۆد  تُلِتھ)  پننہِ  دۅشوے  گۯۅزٕ  نَنہِ،  سلیمانن  (علیہ  السلام)  فرموو،  یہِ  چُھ  محل  (خانُک)  شیٖشہِ  جٔرِتھ  صحن۔  تَمہِ (ملِکایہِ)  کۆر  عرض،  اے  میانہِ  پروردِ  گارٕ!  (بہٕ  ٲسٕس  یِتھے  پٲٹھۍ  نظرِ  ہٕندِس  دوکھس  منٛزہیٚنہٕ  آمٕژ)  بے  شک  کۆر  مے٘  پننِس  نفسس  پیٚٹھ  ظلم  تہٕ  وۅنۍ  چھَس  بہٕ  سلیمان  (علیہ  السلام)  سٕندِس  صحبتس  منٛز  (یِتھ)  تس  اللہ  تعالیٰ  سٕنز  فرمان  بردار  سپٕزمٕژ  یُس  تمام  جہانن  ہُنٛد  ربّ  چُھ۔"
  },
  {
    "verse_id": 45,
    "translation": "تہٕ  بے  شک  سوٗز  اَسہِ  قوم  ثمودس  نِشہِ  تِہُنٛد  (قومی)  بوے  صالح  (علیہ  السلام  پیغمبر  بنٲوِتھ)  زِ  تۆہۍ  لُکھ  کٔرِو  اللہ  تعالیٰ  سٕنز  عبادت  تَمہِ  ساعتہٕ  سپٕدۍ  تِم  زٕ  فرقہٕ  یِم  پانہٕ  وٲنۍژُوان  ٲسۍ۔"
  },
  {
    "verse_id": 46,
    "translation": "(صالح  علیہ  السلامن)  فرموونکھ،  اے  میانہِ  قومہٕ!  تۆہۍ  کیازِ  چِھو  رٕژرٕ  (یعنی  رحمت)  برونٛہہ  بُرٲیی  (یعنی  عذابس)  منٛز  جلدی  یژھان  تۆہۍ  کیازِ  چِھو  نہٕ  اللہ  تعالیٰ  ہس  مغفرت  منگان  تاکہ  تۅہیہِ  پیٚٹھ  یِیہِ  رحم  کرنہٕ؟"
  },
  {
    "verse_id": 47,
    "translation": "تِم  لٔگۍ  وَننہِ،  اَسہِ  چھے٘  چانہِ  سٍتۍ  (تہِ)  بد  نصیبی  آمٕژ  تہٕ  تِمَو  لُکو  سٍتۍ  (تہِ)  یِم  ژے٘  سٍتۍ  چِھ  (صالح  علیہ  السلامن)  فرموونکھ،  تُہنٛز  بد  نصیبی  چِھ  (یعنی  تُہنٛزِبد  نصیبی  ہُنٛدوجہ  چُھ)  اللہ  تعالیٰ  ہس  نِشہِ  (لیٚکھِتھ)  بلکہ  چِھو  تۆہۍ  لُکھ  فتنس  منٛز  تۯاونہٕ  آمٕتۍ۔"
  },
  {
    "verse_id": 48,
    "translation": "تہٕ  (قوم  ثمودکِس)  شہرس  منٛزأسۍ  نَوسرکردٕہ  لیڈر  (یِم  پننہِ  پننہِ  جمٲعژ  ہٕندۍ  زٕٹھۍٲسۍ  تِم  ٲسۍ)  مُلکس  منٛز  فساد  پھٲلاوان  تہٕ  اصلاح  ٲسۍ  نہٕ  کران۔"
  },
  {
    "verse_id": 49,
    "translation": "(تِمَو  سرغنو)  وۆنکھ،  تۆہۍ  کٔرِوپانہٕ  وٲنۍ  اللہ  تعالیٰ  سُنٛد  قسم  کھیٚتھ  وعدٕہ  زِ  ٲسۍ  کرو  ضرور  راتھ  کِیُت  صالح  (علیہ  السلام)  تہٕ  تٔمۍ  سٕندیٚن  گرِ  کیٚن  پیٚٹھ  قٲتلانہٕ  حملہٕ  پتہٕ  وَنو  تِہِندیٚن  وٲرِثن  زِ  أسۍ  ٲسی  نہٕ  تِہِندِس  ہلاکت  کِس  موقعس  پیٚٹھ  حٲضر  تہٕ  بے  شک  چِھ  أسۍ  پٔزۍیٲرۍ۔"
  },
  {
    "verse_id": 50,
    "translation": "تہٕ  تِمَو  کٔرراسہٕ  پٲٹھۍ  سٲزش  تہٕ  اَسہِ  (تہِ)  کٔر  (تَمہِ  کہ  پُھٹراونہٕ  خٲطرٕ)  رٲسہٕ  پٲٹھۍ  تدبیر  تہٕ  تِمن  لٔج  نہٕ  پے  تہِ۔"
  },
  {
    "verse_id": 51,
    "translation": "پتہٕ  وُچِھو  تۆہۍ  زِ  تِہٕنزِ  (مکارانہٕ)  سٲزِشہِ  ہُنٛد  انجام  کِیُتھ  سپُد  بے  شک  کٔرۍ  اَسہِ  تِم  (سردار)  تہٕ  تِہُنٛد  سورُے  قوم  تباہ  تہٕ  برباد۔"
  },
  {
    "verse_id": 52,
    "translation": "لہٰذا  چِھ  یِم  تِہِندۍ  گرٕ  وُجارٕ  پیٚتھ  اَمہِ  موجوب  زِ  تِمَو  اوس  ظلم  کۆرمُت۔  بے  شک  چھے٘  اَتھ  منٛز  تَمہِ  قومہٕ  خٲطرٕ  (عبرتٕچ)  نشٲنی  یِمن  علم  چُھ۔"
  },
  {
    "verse_id": 53,
    "translation": "تہٕ  اَسہِ  دِیُت  تِمن  لُکن  نجات  یِمَو  ایمان  اۆن  بیٚیہِ  وَرتووُکھ  تقویٰ۔"
  },
  {
    "verse_id": 54,
    "translation": "تہٕ  لوط (علیہ  السلام  کٔرِیوٗن  یاد)  ییٚلہِ  تِمَو  پننِس  قومس  فرموو،  کیا  تۆہۍ  چِھوا  بے  حیٲیی  ہُنٛد  اَتُر  کران  ییٚلہِ  زن  تۆہۍ  وُچھان  (تہِ)  چِھو۔"
  },
  {
    "verse_id": 55,
    "translation": "کیا  تۆہۍچِھوا  پنٕنۍ  نفسٲنی  خوٲہش  پوٗرٕ  کرنہٕ  خٲطرٕ  زنانہٕ  (أتی)  تٕرٲوِتھ  مردن  نِشہِ  گژھان  بلکہ  چِھو  تۆہۍ  جٲہل  لُکھ۔"
  },
  {
    "verse_id": 56,
    "translation": "پتہٕ  اوس  نہٕ  تِہِندِ  قومُک  جواب  اَمہِ  وَرٲے  کِہِنۍ  زِ  تِم  لٔگۍ  وَننہِ،  تۆہۍ  کٔڑِیوٗکھ  لوط  سٕندۍ  بٲژ  پننہِ  بستی  منٛزٕ  یِم  چِھ  زیادے  پاک  باز  بنان۔"
  },
  {
    "verse_id": 57,
    "translation": "پتہٕ  دِیُت  اَسہِ  لوطس  (علیہ  السلام)  تہٕ  تِہٕندیٚن  بٲژن  نجات  تِہِنزِ  خاندارِنہِ  وَرٲے  زِ  اَسہِ  ٲس  سۅ  (عذاب  خٲطرٕ)  پتھ  روزن  والیو  منٛزٕ  مقرر  کٔرمٕژ۔"
  },
  {
    "verse_id": 58,
    "translation": "تہٕ  اَسہِ  وول  تِمن  پیٚٹھ  زبردست  (کَنہِ)  روٗد،  پتہٕ  اوس  (تِمن)  کھوژناونہٕ  آمتیٚن  لُکن  پیٚٹھ  (کنہِ)  روٗد  سیٚٹھہٕے  وُلٹہٕ۔"
  },
  {
    "verse_id": 59,
    "translation": "فرمٲوِو  زِ  تمام  تعریف  چِھ  اللہ  تعالیٰ  سٕندی  خٲطرٕ  تہٕ  تٔمۍ  سٕندیٚن  ژارنہٕ  آمتیٚن  (تھدِ  پایہِ  کیٚن)  بندن  پیٚٹھ  ٲسِن  سلامتی،  کیا  اللہ  تعالیٰ  ہٕے  چھا  بہتر  کِنہٕ  تِم  (بٲطل  معبود)  یِمن  یِم  لُکھ  (تٔمۍ  سُنٛد)  شریک  چِھ  ٹٔھہراوان۔"
  },
  {
    "verse_id": 60,
    "translation": "بلکہ  کُس  چُھ  سُہ  ییٚمۍ  (سٲری)  آسمان  تہٕ  زمین  پٲدٕ  کٔرۍتہٕ  تُہٕندِ  خٲطرٕ  وولُن  آسمٲنۍ  فضا  نِشہِ  آب،  پتہٕ  وۅپدٲوۍ  اَسہِ  تَمہِ  (آبہٕ)  سٍتۍ  تازٕہ  تہٕ  خۅش  کروٕنۍ  باغ  ؟  تُہٕندِ  خٲطرٕ  اوس  نہٕ  یہِ  ممکن  زِ  تۆہۍ  ہیٚکۍہِو  یِمن  (باغن)  ہٕندۍ  کُلۍ  وۅپدٲوِتھ۔کیا  اللہ  تعالیٰ  ہس  سٍتۍ  چھا  (بیٚیہِ  تہِ)  کانٛہہ  معبود  ؟  بلکہ  چِھ  یِم  تِم  لُکھ  یِم  (حق  چہ  وَتہِ  نِشہِ)  ڈلان  چِھ۔"
  },
  {
    "verse_id": 61,
    "translation": "بلکہ  کُس  چُھ  سُہ  ییٚمۍ  زمین  بنٲوقرار  کرنٕچ  جاے  تہٕ  اَتھ  منٛزباگ  بناویٚن  کۅلہٕ  تہٕ  اَمہِ  خٲطرٕ  بنٲوِن  گۆبۍ  پہاڑ۔بیٚیہِ  بنووُن  (ژاچھر  تہٕ  میچھر  والیٚن)  دۅن  سمندرن  منٛزباگ  ٹھۆر  ؟کیااللہ  تعالیٰ  ہس  سٍتۍ  چھا  (بیٚیہِ  تہِ)  کانٛہہ  معبود  ؟  بلکہ  چِھ  یِمو  (کٲفرو)  منٛزٕ  اکثر  لُکھ  بے  علم۔"
  },
  {
    "verse_id": 62,
    "translation": "بلکہ  کُس  چُھ  سُہ  یُس  بے  قرار  شخصہٕ  سُنٛد  دعا  چُھ  قبول  کران  ییٚلہِ  سُہ  تس  ناد  لایہِ  بیٚیہِ  چُھ  تکلیف  دوٗر  کران  تہٕ  تۅہیہِ  چُھو  زمینس  منٛز  (بروٗنٹھِمیٚن  لُکن  ہُنٛد)  وٲرث  تہٕ  جانشین  بناوان  ؟کیااللہ  تعالیٰ  ہس  سٍتۍ  چھا  (بیٚیہِ  تہِ)  کانٛہہ  معبود؟  تۆہۍ  لُکھ  چِھو  سیٚٹھہٕے  کم  نصیحت  مانان۔"
  },
  {
    "verse_id": 63,
    "translation": "بلکہ  کُس  چُھ  سُہ  یُس  تۅہیہِ  خشک  تہٕ  ٲبی  (یعنی  زمین  تہٕ  سمندر)  چن  اَنہِ  گٹن  منٛز  وَتھ  چُھو  ہاوان  تہٕ  یُس  ہواہن  چُھ  پننہِ  رحمت  (باران)  برونٛہہ  خۅش  خبر  بنٲوِتھ  سوزان  ؟  کیااللہ  تعالیٰ  ہس  سٍتۍ  چھا  (بیٚیہِ  تہِ)  کانٛہہ  معبود؟  اللہ  تعالیٰ  چُھ  تِمَو  (بٲطل  معبودو)  نِشہِ  تھۆدتہٕ  بۆڈ  یِمن  تِم  شریک  چِھ  مانان۔"
  },
  {
    "verse_id": 64,
    "translation": "بلکہ  کُس  چُھ  سُہ  یُس  مخلوقس  چُھ  گۅڈنِچہِ  لٹہِ  پٲدٕ  کران  پتہٕ  دۅہراوِتٔتھۍ  (تخلیق  چہ  عملہِ)  تہٕ  یُس  تۅہیہِ  آسمان  تہٕ  زمین  نِشہِ  رزق  چُھو  عطا  کران؟  کیااللہ  تعالیٰ  ہس  سٍتۍ  چھا  (بیٚیہِ  تہِ)  کانٛہہ  معبود؟  فرمٲوِو،  (اے  مشرکو!)  پنُن  ثبوت  کٔرِو  پیش  اگر  تۆہۍ  پٔزۍیٲرۍ  چِھو۔"
  },
  {
    "verse_id": 65,
    "translation": "فرمٲوِو  زِ  یِم  لُکھ  آسمانن  تہٕ  زمینس  منٛز  چِھ  تِمن  چُھنہٕ  (پٲنۍ  پانے)  علمِ  غیب  اللہ  تعالیٰ  ہس  وَرٲے  (سُہ  چُھ  عالم  بالذّات)  تہٕ  نَہ  چھے٘  تِمن  یہِ  خبر  زِ  تِم  کر  یِن  (نوِ  سرٕ  زندٕہ  کٔرِتھ)  تُلنہٕ۔"
  },
  {
    "verse_id": 66,
    "translation": "بلکہ  ٲخرتس  متعلق  ژھیۆن  تِہُنٛدعلم  (پننِس)  انتہاہس  وٲتِتھ  مگر  تِم  چِھ  اَتھ  متعلق  محض  شکس  منٛزٕے  (ہیٚنہٕ  آمٕتۍ)  بلکہ  چِھ  تِم  تَمہِ (کہ  حتمی  علمہٕ) نِشہِ  أنۍ۔"
  },
  {
    "verse_id": 67,
    "translation": "تہٕ  کٲفر  لُکھ  چِھ  ونان،  کیا  ییٚلہِ  أسۍ  تہٕ  سٲنۍ  مٲلۍ  بُڈِ  بب  (مٔرِتھ)  میٚژ  سپدو  پتہٕ  کیا  أسۍ  یِموا  (بیٚیہِ  زندٕہ  کٔرِتھ  قبرو  منٛزٕ)  کڑنہٕ۔"
  },
  {
    "verse_id": 68,
    "translation": "درحقیقت  آو  اَمِیُک  وعدٕہ  اَسہِ  سٍتۍ  (تہِ)  کرنہٕ  تہٕ  اَمہِ  برونٛہہ  سٲنِس  مٲلِس  بُڈِ  ببس  سٍتۍ  (تہِ)  یہِ  چُھنہٕ  بروٗنٹھِمیٚن  لُکن  ہٕندِ  پانہٕ  بناونہٕ  آمتیٚو  افسانو  وَرٲے  کِہِنۍ۔"
  },
  {
    "verse_id": 69,
    "translation": "فرمٲوِو،تۆہۍ  کٔرِو  زمینس  منٛز  سٲل  تہٕ  سیاحت  پتہٕ  وُچِھو  مجرمن  ہُنٛد  انجام  کِیُتھ  سپُد۔"
  },
  {
    "verse_id": 70,
    "translation": "تہٕ  (اے  حبیبِ  مکرّم!)  تۆہۍ  مَہ  ٲسِو  تِمن  (ہٕنٛزن  کتھن)  پیٚٹھ  دِل  ملوٗل  گژھان  تہٕ  نَہ  مَہ  ٲسِو  تَمہِ  مکروفریب  کِنۍ  یُس  تِم  کران  چِھ  تنگدلی  منٛز  (ہیٚنہٕ)  یِوان۔"
  },
  {
    "verse_id": 71,
    "translation": "تہٕ  تِم  چِھ  ونان  زِ  اگر  ژٕ  پٔزۍیور  چُھکھ  تیٚلہِ (ون)  کر  گژھِ  یہِ  (ٲخرت  کہ  عذابُک)  وعدٕہ  پوٗرٕ؟"
  },
  {
    "verse_id": 72,
    "translation": "فرمٲوِو،  ناممکن  چُھنہٕ  زِ  اَمُیک  (یعنی  عذابُک)  کینہہ  حصہٕ  آسہِ  تۅہیہِ  نکھے  ووتمُت  ییٚمہِ  مۅکھہٕ  تۆہۍ  سخ  بانٛبٕر  چِھو  کران۔"
  },
  {
    "verse_id": 73,
    "translation": "تہٕ  بے  شک  چُھ  تُہُنٛد  ربّ  لُکن  پیٚٹھ  فضل  (کرن)  وول  البتہ  تِمَو  منٛزٕ  چِھنہٕ  اکثر  لُکھ  شکر  کران۔"
  },
  {
    "verse_id": 74,
    "translation": "تہٕ  بے  شک  چُھ  تُہُنٛد  ربّ  تِمن  (کتھن)  ضرور  زانان  یِمہٕ  یہِندیٚو  سیٖنَوچھے٘  تھاوِمَژٕ  (اندر)  کٔھٹِتھ  تہٕ  (تِمہٕ  کتھہٕ  تہِ)  یِمن  یِم  ظٲہر  چِھ  کران۔"
  },
  {
    "verse_id": 75,
    "translation": "تہٕ  آسمانس  تہٕ  زمینس  منٛز  چُھنہٕ  کانٛہہ  (تہِ)  چیز  کٔھٹِتھ  مگر  چُھ  (سُہ)  روشن  کتابِہ  (یعنی  لوحِ  محفوظس)  منٛز  (درج)۔  "
  },
  {
    "verse_id": 76,
    "translation": "بے  شک  چُھ  یہِ  قرآن  بنی  اسرائیلس  برونٛہہ  کنہِ  واریاہ  تِم  چیز  بیان  کران  یِمن  منٛز  تِم  اختلاف  چِھ  کران۔"
  },
  {
    "verse_id": 77,
    "translation": "تہٕ  بے  شک  چُھ  یہِ  ہدایت  بیٚیہِ  چُھ  مومنن  خٲطرٕ  رحمت۔"
  },
  {
    "verse_id": 78,
    "translation": "تہٕ  بے  شک  کرِ  تُہُنٛد  ربّ  تِمن  (مومنن  تہٕ  کٲفرن)  درمیان  پننہِ  (عدلہٕ  کہ)  حکمہٕ  سٍتۍ  فٲصلہٕ  تہٕ  سُہ  چُھ  غٲلب  سیٚٹھاہ  زانن  وول۔"
  },
  {
    "verse_id": 79,
    "translation": "لہٰذاکٔرِو  تۆہۍاللہ  تعالیٰ  ہس  پیٚٹھ  بھروسہٕ  بے  شک  چِھو  تۆہی  حقس  پیٚٹھ  (قٲیم  تہٕ  فٲیز)۔"
  },
  {
    "verse_id": 80,
    "translation": "(اے  ٹاٹھہِ!) بے  شک  نَہ  چِھوتۆہۍ  یِمن  مۅردن  (یعنی  ایمان  چہ  زندگی  نِشہِ  محروم  کٲفرن)  پَنُن  آلو  بوزناوان  تہٕ  نَہ  (حقٕچ  آواز  بوزنہٕ  نِشہِ  محروم)  زریٚن،  ییٚلہِ  زن  تِم  (تۅہی  نِشہِ)  پۆت  پھیرتھ  نیران  چِھ۔ ﴿یتھ  جایہِ  چُھ  الموتیٰ  ﴿مۅردٕ﴾  تہٕ  الصّمُّ  ﴿زریٚو﴾ نشہ  مُراد  کٲفر۔  صحابہ  تہٕ  تابعین  رضی  اللہ  عنہم  نِشہ  تہِ  چُھ  یوٚہے  معنی  روایت  سپُدمُت۔  وُچھو  مختلف  تفسیرن  ہٕندۍ  حوالہ،  تفسیرِ  الطبری  ﴿12،20﴾،تفسیر  القرطبی﴿232،13﴾،  تفسیرالبغوی  ﴿428،3﴾،  زادالمسیرلابن  الجوزی﴿189،6﴾،  تفسیر  ابن  کثیر﴿439،375،3﴾،تفسیراللباب  لابی  حفص  الحنبلی  ﴿126،16﴾، الدارالمنثورللسیوطی﴿376،6﴾ تہٕ  فتح  القدیر  للشو  کانی ﴿150،4﴾۔"
  },
  {
    "verse_id": 81,
    "translation": "تہٕ  نَہ  چِھو  تۆہۍ  (دل  کیٚن)  اَنیٚن  تِہٕنزِ  گمرٲہی  نِشہِ  (بچٲوِتھ)  ہدایت  دِنہٕ  وٲلۍ،تۆہۍ  چھووکھ  (حقیقتس  منٛز)  تِمَے  بوزناوان  یِم  (تُہٕنز  دعوت  قبول  کٔرِتھ)  سانیٚن  آیاتن  پیٚٹھ  ایمان  چِھ  اَنان  لہٰذا  چِھ  تِمے  لُکھ  مسلمان  (تہٕ  تِمے  چِھ  حقدار  زِ  تِمن  ہیٚکو  زندٕہ  ؤنِتھ)۔"
  },
  {
    "verse_id": 82,
    "translation": "تہٕ  ییٚلہِ  تِمن  پیٚٹھ  (عذابُک)  فرمان  پوٗرٕ  سپدنُک  وقت  واتہِ  پتہٕ  کڑون  أسۍ  تِہِندِ  خٲطرٕ  زمین  منٛزٕ  اَکھ  جانور  یُس  تِمن  سٍتۍ  کتھ  کرِ  تِکیازِ  لُکھ  ٲسۍ  نہٕ  سانیٚن  نشٲنین  پیٚٹھ  پژھ  کران۔"
  },
  {
    "verse_id": 83,
    "translation": "تہٕ  ییٚمہِ  دۅہ  أسۍ  پۯتھ  اُمّت  منٛزٕ  تِمن  لُکن  ہٕنز  (اَکھ  اَکھ)  چھۅکھ  جمع  کرون  یِم  سانیٚن  آیاتن  انکار  ٲسۍ  کران  پتہٕ  یِن  تِم  (یِکہٕ  وَٹہٕ  پکنہٕ  مۅکھہٕ  بروٗنٹھِمہِ  اَندٕ)  رُکاونہٕ۔"
  },
  {
    "verse_id": 84,
    "translation": "اۆت  تام  زِ  ییٚلہِ  تِم  سٲری  (حساب  چہ  جایہِ  پیٚٹھ)  واتن  پتہٕ  سپدِ  ارشاد،کیاتۆہۍ  ٲسِوا  (غوروفکر  کرنہٕ  رۆس)  میانیٚن  آیاتن  انکار  کران  ییٚلہِ  زن  تۅہیہِ  (پننہِ  ناقص)  علمہٕ  کِنۍ  تِم  پوٗرٕ  پٲٹھۍ  زٲنِتھ  تہِ  ٲسۍوٕ  نہٕ  ہیٚکۍ  مٕتۍیا  (ؤنِو  تۆہۍ  پانے)  اَمہِ  علاوٕہ  کیا  (وجہ)  اوس  ییٚمہِ  کِنۍ  تۆہۍ  (حقس  انکار)  کران  ٲسۍوٕ۔"
  },
  {
    "verse_id": 85,
    "translation": "تہٕ  تِمن  پیٚٹھ  گۆو  (سون)  وعدٕہ  پوٗرٕ  اَمہِ  وجہ  کِنۍ  زِ  تِم  روٗدۍ  ظلم  کران  لہٰذا  ہیٚکن  نہٕ  تِم  (درجواب)  کِہِنۍ  ؤنِتھ۔"
  },
  {
    "verse_id": 86,
    "translation": "کیا  تِمَو  وُچھنا  زِ  اَسہِ  بنٲو  رات  تاکہ  تِم  ہیٚکن  اَتھ  منٛز  آرام  کٔرِتھ  تہٕ  دۅہ  بنوو  (زندگی  ہٕندیٚن  مسلن  نظر  گزر  تھاونہٕ  خٲطرٕ)  گاشدار  (یعنی  چیز  ہاون  وول  تہٕ  اَتھہِ  اَنن  وول)۔  بے  شک  چھے٘  اَتھ  منٛز  تِمن  لُکن  خٲطرٕ  نشٲنِیہِ  یِمن  ایمان  چُھ۔"
  },
  {
    "verse_id": 87,
    "translation": "تہٕ  ییٚمہِ  دۅہ  صوٗرس  یِیہِ  پھۅکھ  دِنہٕ  پتہٕ  گابرن  تِم  (سٲری  لُکھ) یِم  آسمانن  منٛز  چِھ  تہٕ  یِم  زمینس  منٛز  چِھ  مگریِمن  اللہ  تعالیٰ  یژھِ  (تِم  گابرن  نہٕ)،  تہٕ  سٲری  گژھن  عٲجزی  کران  کران  تٔمۍ  سٕنزِ  بارگاہِ  منٛز  حٲضر۔"
  },
  {
    "verse_id": 88,
    "translation": "تہٕ  (اے  انسان!)  پہاڑ  وُچِھتھ  کرکھ  ژٕ  خیال  زِ  لٔگِتھ  چِھ  گٔمٕتۍ  ییٚلہِ  زن  تِم  وُڈان  آسن  یِتھہٕ  پٲٹھۍ  اۆبُر  وُڈان  چُھ۔  (یہِ)  چھے٘  اللہ  تعالیٰ  سٕنز  کٲرۍ  گری  ییٚمۍ  پۯتھ  کانٛہہ  چیز  چُھ  (حکمت  تہٕ  تدبیرِ  سان)  مضبوط  تہٕ  مستحکم  بنٲوِتھ  تھوومُت۔بے  شک  چُھ  سُہ  تِمَو  تمامو  (کامیو)  نِشہِ  باخبر  یِمہٕ  تۆہۍ  کران  چِھو۔"
  },
  {
    "verse_id": 89,
    "translation": "یُس  شخص  (تَمہِ  دۅہ)  نیکی  ہیٚتھ  یِیہِ  تس  خٲطرٕ  آسہِ  تَمہِ  کھوتہٕ  بہتر  (جزا)  تہٕ  تِم  لُکھ  آسن  تَمہِ  دۅہ  پھۯٹہٕ  نِشہِ  محفوظ  تہٕ  اَمنہٕ  سان۔"
  },
  {
    "verse_id": 90,
    "translation": "تہٕ  یُس  شخص  بُرٲیی  ہیٚتھ  یِیہِ  تیٚلہِ  یِن  تِہِندۍ  بُتھۍ  (جہنم  کِس)  نارس  منٛز  دُبہٕ  کٔرِتھ  تراونہٕ۔  بس  تۅہیہِ  یِیَو  سُے  بدلہٕ  دِنہٕ  یہِ  تۆہۍ  کران  ٲسۍوٕ۔"
  },
  {
    "verse_id": 91,
    "translation": "(تۆہۍ  فرمٲوِو  تِمن  زِ)  مے٘  چُھ  یۅہے  حکم  آمُت  دِنہٕ  زِ  بہٕ  کرٕییٚمہِ  شہر  (مکہٕ)  کِس  ربّ  سٕنز  عبادت  ییٚمۍ  یہِ  عزت  وول  تہٕ  حُرمت  وول  بنوومُت  چُھ  تہٕ  پۯتھ  کانٛہہ  چیز  چُھ  تٔمۍ  سُندے  (ملکیت) تہٕ  مے٘  چُھ  (یہِ)  حکم  (تہِ)  دِنہٕ  آمُت  زِ  بہٕ  روزٕ  (اللہ  تعالیٰ  سٕندیٚن)  فرمان  بردارن  منٛز۔"
  },
  {
    "verse_id": 92,
    "translation": "بیٚیہِ  یہِ  زِ  بہٕ  روزٕ  قرآن  پٔرِتھ  بوزناوان  پتہٕ  ییٚمۍ  شخصن  ہدایت  قبول  کۆر  تیٚلہِ  رٔٹ  تٔمۍ  پننی  فٲیدٕہ  خٲطرٕ  سیٚز  وَتھ  تہٕ  یُس  ڈٔلۍتھے  روٗد  تیٚلہِ  فرمٲوِو  تۆہۍ  زِ  بہٕ  چُھس  صرف  کھوژناون  والیٚو  منٛزٕ۔"
  },
  {
    "verse_id": 93,
    "translation": "تہٕ  تۆہۍ  فرمٲوِو  زِ  تمام  تعریف  چِھ  اللہ  تعالیٰ  سٕندی  خٲطرٕ  سُہ  ہاویٚو  تۅہیہِ  عنقریب  پننہِ  نِشٲنِیہِ  پتہٕ  پۯزٕ  نٲوِو  تۆہۍ  تِمہٕ،  تہٕ  تُہُنٛد  ربّ  چُھنہٕ  تِمَو  کامیٚو  نِشہِ  بے  خبر  یِمہٕ  تۆہۍ  انجام  چِھو  دِوان۔"
  }
]