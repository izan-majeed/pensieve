[
  {
    "verse_id": 1,
    "translation": "نَہ،  ﴿یعنی  حقیقت  چَھنہٕ  تہِ  یِہ  تۅہیِہ  سمجھمُت  چُھو﴾  بٕہ  چُھس  قسم  ہاوان  ییٚمہِ  ﴿مکہ﴾  شہرُک،"
  },
  {
    "verse_id": 2,
    "translation": "تہٕ  حال  چُھ  یِہ  زِ  ﴿اے  نبیؐ﴾  یتھ  شہرس  اندر  چِھو  توٚہۍ  حلال  کرنہٕ  آمٕتۍ،  ﴿یعنی  یَتھ  شہرس  اندر  جانورن  تام  اَمان  چُھ  تَتہِ  چُھ  تۅہیِہ  پیٚٹھ  ظلُم  کرُن  حلال  زاننہٕ  آمُت۔﴾"
  },
  {
    "verse_id": 3,
    "translation": "بیٚیہِ  چُھس  قسم  ہاوان  مٲلۍ  ﴿یعنی  آدم﴾  سُنٛد  تہٕ  تِمن  اولادن  ہُنٛد  یِم  تس  زاے،"
  },
  {
    "verse_id": 4,
    "translation": "پزَر  چُھ  یِہ  زِ  انسان  کوٚر  اَسہِ  مشقتس  اندر  پٲدٕ۔  ﴿یعنی  یِہ  دُنیا  چُھنہٕ  انسان  سٕنٛدِ  خٲطرٕ  مزٕہ  تُلنٕچ  تہٕ  عٲشہِ  سان  کھۅر  وَہرٲوِتھ  شۅنگنٕچ  جاے  کینہہ  بلکہ  چھےٚ  محنت،  مشقت  تہٕ  سختیِہ  ویٚتراونٕچ  جاے،  تہٕ  کانٛہہ  انسان  تہِ  ہیٚکہِ  نہٕ  اَمہِ  حالت  مٔنٛزۍ  نیرنہٕ  ورٲے  روٗزِتھ﴾"
  },
  {
    "verse_id": 5,
    "translation": "أمۍ  چھا  یِہ  سمجھمُت  زِ  أمِس  ہیٚکہِ  نہٕ  کانٛہہ  پوٗشِتھ؟"
  },
  {
    "verse_id": 6,
    "translation": "وَنان  چُھ  زِ  مےٚ  وُڈوو  ڈھیرٕ  واد  مال۔"
  },
  {
    "verse_id": 7,
    "translation": "کیا  یِہ  چھا  سمجھان  زِ  یِہ  وُچھ  نہٕ  کٲنٛسہِ؟  ﴿یعنی  کیا  یِہ  فخر  کرن  وول  چُھنا  یِہ  سمجھان  زِ  پیٚٹھہٕ  کنہِ  چُھ  کانٛہہ  خداے  تہِ  یُس  وُچھان  چُھ  زِ  کمَو  ذٔرِیَو  کِنۍ  کٔرٕن  یِہ  دولت  حٲصل  تہٕ  کمَن  کامیٚن  منٛز  کوٚرنس  فان؟﴾"
  },
  {
    "verse_id": 8,
    "translation": "کیا  اَسہِ  چَھنا  أمِس  زٕہ  أچھ  دِژمژٕ؟"
  },
  {
    "verse_id": 9,
    "translation": "تہٕ  اکھ  زیوٚ  تہٕ  وُٹھ  دِتمٕتۍ؟  ﴿مطلب  چُھ  یِہ  زِ  کیا  اَسہِ  دِتۍ نا  أمِس  علمہٕ  تہٕ  عقلہِ  ہٕنٛدۍ  ذرائع﴾"
  },
  {
    "verse_id": 10,
    "translation": "تہٕ  ﴿نیکی  تہٕ  بدی﴾  ہٕنٛزٕ  دۅشوَے  ٹاکارٕہ  وَتہٕ  چَھس  نا  ہاوِمَژٕ؟"
  },
  {
    "verse_id": 11,
    "translation": "أمۍ  کٔر  نہٕ  ہمت  دُشوار  گزار  دَرٕہ  کِنۍ  نیرنٕچ۔"
  },
  {
    "verse_id": 12,
    "translation": "تہٕ  تۅہیِہ  کیا  خبر  چھےٚ  زِ  کیا  چُھ  سُہ  دشوار  گزار  دَرٕہ؟"
  },
  {
    "verse_id": 13,
    "translation": "کانٛہہ  گردن  غلٲمی  نِشہِ  آزاد  کرٕنۍ،"
  },
  {
    "verse_id": 14,
    "translation": "یا  گژِھہ  فاقہٕ  کہ  دۅہ  کھیاوُن،"
  },
  {
    "verse_id": 15,
    "translation": "کانٛہہ  قریبی  یتیم،"
  },
  {
    "verse_id": 16,
    "translation": "یا  پتھر  پیومُت  مسکین۔"
  },
  {
    "verse_id": 17,
    "translation": "پتہٕ  ﴿اَتھ  سٍتۍ  یِہ  زِ﴾  انسان  گژھِہ  تِمن  لُکن  منٛز  شٲمل  یِمَو  ایمان  اوٚن  تہٕ  یِمو  اَکھ  أکِس  صبرُک  تہٕ  ﴿خلقِ  خدایس  پیٚٹھ﴾  رحم  کرنُک  تلقین  کوٚر۔"
  },
  {
    "verse_id": 18,
    "translation": "یِم  لُکھ  چِھ  دٔچِھنہِ  اَندٕ  وٲلۍ۔"
  },
  {
    "verse_id": 19,
    "translation": "تہٕ  یِمَو  سٲنۍ  آیات  ماننہٕ  نِشہِ  انکار  کوٚر،  تِم  چِھ  کھوورِ  اندٕ  وٲلۍ۔  ﴿دٔچِھنہِ  اَندٕکۍ  تہٕ  کھۅورِ  اَندٕکۍ،  اَمہِ  چِہ  تشریح  موجوٗب  وُچِھو  سورۂ  واقعہ  آیات  8،  9،  27،  41﴾"
  },
  {
    "verse_id": 20,
    "translation": "تِمن  پیٚٹھ  آسہِ  نار  وُرُن  کٔرِتھ۔"
  }
]