[
  {
    "verse_id": 1,
    "translation": "ییٚمہِ  کتابِہ  ہُنٛد  نٲزل  کرُن  چُھ  اللہ  تعالیٰ  سٕندِ  طرفہٕ  یُس  سیٚٹھاہ  عزت  وول،  سیٚٹھاہ  حکمت  وول  چُھ۔"
  },
  {
    "verse_id": 2,
    "translation": "بے  شک  چھے٘  اَسہِ  (یہِ)  کتاب  تۅہیہِ  کُن  حق  ہیٚتھ  نٲزل  کٔرمٕژ  لہٰذا  ٲسِو  تۆہۍ  اللہ  تعالیٰ  سٕنز  عبادت  تس  خٲطرٕ  اطاعت  تہٕ  بندگی  خٲلص  تھٲوِتھ  کران۔"
  },
  {
    "verse_id": 3,
    "translation": "(لُکن  ؤنِو،)  بوٗزِو!  اطاعت  تہٕ  بندگی  چھے٘  صرف  تہٕ  صرف  اللہ  تعالیٰ  سٕندِ  خٲطرٕ،  تہٕ  یِمَو  (کٲفرو)  اللہ  تعالیٰ  ہس  وَرٲے  (پۅتٕلۍ)  چِھ  دوست  بنٲوۍ  مٕتۍ،  تِم  چِھ  (پننہِ  پۅتٕلۍ  پوٗزایہِ  ہٕندِس  اَپزِس  جوازس  منٛز  یہِ  ونان  زِ)  أسۍ  چِھ  تِہٕنز  عبادت  صرف  اَمہِ  موجوب  کران  زِ  تِم  واتناوَن  اَسہِ  اللہ  تعالیٰ  ہس  نزدیک،  بے  شک  کرِ  اللہ  تعالیٰ  تِمن  درمیان  اَمہِ  چیزُک  فٲصلہٕ  یَتھ  منٛز  تِم  اختلاف  کران  چِھ،  پٔزۍ  پٲٹھۍ  چُھنہٕ  اللہ  تعالیٰ  تس  شخصس  ہدایت  کران  یُس  اَپزیور  چُھ،  سیٚٹھاہ  ناشکر  گزار  چُھ۔"
  },
  {
    "verse_id": 4,
    "translation": "اگراللہ  تعالیٰ  ارادٕہ  کرِہے  زِ  (پننہِ  خٲطرٕ)  بناوِ  اولاد  تیٚلہِ  یَس  پننہِ  مخلوق  منٛزٕ  یژھِ  ہے  (تس)  کرِہے  منتخب،  سُہ  چُھ  پاک،  سُے  چُھ  اللہ  تعالیٰ،  یُس  کُن  چُھ  سارِنٕے  پیٚٹھ  چُھ  غٲلب۔"
  },
  {
    "verse_id": 5,
    "translation": "تٔمۍ  کٔرۍ  آسمان  تہٕ  زمین  صحیح  تدبیر  سان  پٲدٕ۔  سُہ  چُھ  رٲژ  وَلان  دۅہس  پیٚٹھ  تہٕ  دۅہس  چُھ  رٲژ  پیٚٹھ  وَلان  تہٕ  تٔمی  چُھ  آفتاب  تہٕ  زوٗن  (أکِس  نظامس  منٛز)  مسخّر  کٔرِتھ  تھوومُت  پۯتھ  کانٛہہ  (ستارٕہ  تہٕ  سیارٕہ)  چُھ  مقرر  وقتہٕ  کِس  حدس  تام  (پننِس  مدارس  منٛز)  پکان،  خبردار!  سُے  چُھ  (پوٗرٕ  نظامس  پیٚٹھ)  غٲلب،  سیٚٹھاہ  معاف  کرن  وول۔"
  },
  {
    "verse_id": 6,
    "translation": "تٔمۍ  کٔرۍنَو  تو٘ہۍسٲری  اَکہِ  زندگی  دِنہٕ  والہِ  خلیہ  نِشہِ  پٲدٕ  پتہٕ  بنووُن  تَمہِ  سٍتۍتٔتھۍ  ہیوٗجورٕ  پتہٕ  کٔرۍتٔمۍتُہٕندِ  خٲطرٕ  جانورو  منٛزٕ  ٲٹھ  (نر  تہٕ  مادٕ)  جورٕ  دستیاب،  سُہ  چُھ  تُہٕنزن  ماجن  ہٕنزن  بچہِ  دانی٘ن  منٛزاَکہِ  تخلیقی  مرحلہ  نِشہِ  دو٘یِمِس  تخلیقی  مرحلس  منٛز  ترتیب  سان  تُہُنزتشکیل  کران  (یہِ  کٲم  چُھ)  تری٘ن  قسمہٕ  کی٘ن  تٲریک  پردن  منٛز  (مکمل  کران)،  یۅہے  چُھ  تُہُنٛد  پروردگار  یُس  ساری  قدرتُک  تہٕ  سلطنتُک  مٲلک  چُھ،تس  وَرٲے  چُھنہٕ  کانٛہہ  معبود،  تی٘لہِ  کپٲرۍ  چِھو  تو٘ہۍ  (تخلیقچہ  یِم  پوٗشیدٕہ  حقیقتہٕ  زاننہٕ  پتہٕ  تہِ)  ڈٔلِتھ  پکان۔"
  },
  {
    "verse_id": 7,
    "translation": "ہرگاہ  تۆہۍ  کفرکٔرِو  تیٚلہِ  چُھ  بے  شک  اللہ  تعالیٰ  تۅہیہِ  نِشہِ  بے  نیاز  تہٕ  سُہ  چُھنہٕ  پننیٚن  بندن  خٲطرٕ  کفر  (تہٕ  ناشکری)  پسند  کران،  تہٕ  ہرگاہ  تۆہۍ  شکرگزٲری  کٔرِو  (تیٚلہِ)  چُھ  اَتھ  تُہٕندِ  خٲطرٕپسند  کران،  تہٕ  کانٛہہ  بور  تُلُن  وول  تُلہِ  نہٕ  دۆیِمہِ  سُنٛد  بور،  پتہٕ  چُھو  تۅہیہِ  پننِس  ربّس  کُن  واپس  گژُھن  پتہٕ  کریٚو  سُہ  تۅہیہِ  تِمَو  کامیٚو  نِشہِ  باخبر  یِمہٕ  تۆہۍ  کران  ٲسِو  روٗدِمٕتۍ،  بے  شک  چُھ  سُہ  سیٖنن  ہٕنزٕ  (کٔھٹِتھ)  کتھہٕ  (تہِ)  وارٕ  پٲٹھۍ  زانن  وول۔"
  },
  {
    "verse_id": 8,
    "translation": "تہٕ  ییٚلہِ  انسانس  کانٛہہ  تکلیف  چُھ  واتان  تیٚلہِ  چُھ  سُہ  پننِس  ربّس  تٔسۍ  کُن  رجوع  کٔرِتھ  ناد  لایان،  پتہٕ  ییٚلہِ  (اللہ  تعالیٰ)  تس  پننہِ  طرفہٕ  کانٛہہ  نعمت  چُھ  بخشان  تیٚلہِ  چُھ  تس  سُہ  (تکلیف)  مٔشِتھ  گژھان  ییٚمہِ  خٲطرٕ  سُہ  گۅڈٕ  اوس  دعا  کران  روزان  تہٕ  (پتہٕ)  چُھ  لاگان  اللہ  تعالیٰ  ہس  خٲطرٕ  (پۅتلیٚن)  شریک  مانُن  تاکہ  (باقین  لُکن  تہِ)  ڈالہِ  تمۍ  سنٛزِ  وَتہِ  نِشہِ،فرمٲوِو،  (اے  کٲفرٕ!)  تُل  ژٕ  پننہِ  کفرٕ  سٍتۍ  رَژھ  کھنڈ  (ظٲہری)  فٲیدٕہ،  ژٕ  چُھکھ  بے  شک  جہنمی  یَو  منٛزٕ۔"
  },
  {
    "verse_id": 9,
    "translation": "کیا  (یہِ  مشرک  چھا  بہتر  کِنہٕ)  سُہ  (مومن)  یُس  رٲژ  ہٕنزن  گریٚن  منٛز  سجدن  تہٕ  قیام  کِس  حالتس  منٛز  عبادت  کرن  وول  چُھ،  ٲخرتس  چُھ  کھوژان  روزان  بیٚیہِ  چُھ  پننِس  ربّ  سٕندِ  رحمتٕچ  امید  تھاوان،  فرمٲوِو،  کیا  یِمن  لُکن  علم  چُھ  تہٕ  یِمن  لُکن  علم  چُھنہٕ  (سٲری)  ہیٚکہٕ  نہٕ  برابرٲسِتھ۔  نصیحت  چِھ  بس  عقل  مند  لُکھٕے  مانان۔"
  },
  {
    "verse_id": 10,
    "translation": "(ٹاٹھہِ  میانہِ  طرفہٕ)  فرمٲوِیوٗکھ،  اے  میانیٚو  بندو!  یِمَو  ایمان  چُھو  اۆنمُت  پننِس  ربّ  سُنٛد  تقویٰ  کٔرِو  اختیار۔  تِتھہِ  نٕے  لُکن  خٲطرٕ  یِم  یَتھ  دنیاہس  منٛز  احسان  کرن  وٲلۍ  سپٕدۍ،  چُھ  بہترین  بدلہٕ،  تہٕ  اللہ  تعالیٰ  سٕنز  سرزمین  چھے٘  کُشادٕہ،  بے  شک  یِیہِ  صبرکرن  والیٚن  تِہُنٛد  اجر  بے  حساب  اندازٕہ  پوٗرٕ  کرنہٕ۔"
  },
  {
    "verse_id": 11,
    "translation": "فرمٲوِو،  مے٘  چُھ  حکم  آمُت  کرنہٕ  زِ  بہٕ  دِمہٕ  اللہ  تعالیٰ  سٕنز  عبادت،  پنٕنۍ  اطاعت  تہٕ  بندگی  تس  خٲطرٕ  خٲلص  تھٲوِتھ  انجام۔"
  },
  {
    "verse_id": 12,
    "translation": "تہٕ  مے٘  اوس  یہِ  حکم  (تہِ)  دِنہٕ  آمُت  زِ  بہٕ  بَنہٕ  (تٔمۍ  سٕندِ  مخلوق  منٛزٕ)  سارِوٕے  بروٗنٹھِم  مسلمان۔"
  },
  {
    "verse_id": 13,
    "translation": "فرمٲوِو،  اگر  بہٕ  پننِس  ربّ  سٕنز  نافرمٲنی  کرٕ  تیٚلہِ  چُھس  بہٕ  زبردست  دۅہ  کِس  عذابس  کھوژان۔"
  },
  {
    "verse_id": 14,
    "translation": "فرمٲوِو،  بہٕ  چُھس  صرف  اللہ  تعالیٰ  سٕنز  عبادت  کران،  پَنُن  دین  تٔسۍ  خٲطرٕ  خٲلص  تھٲوِتھ۔"
  },
  {
    "verse_id": 15,
    "translation": "لہٰذا  ییٚمۍ  سٕنز  پوٗزاتۆہۍاللہ  تعالیٰ  ہس  وَرٲے  کٔرٕنۍ  یژِھو  کٔرِو  فرمٲوِو،  بے  شک  چِھ  خسارٕہ  تُلن  وٲلۍ  تِمَے  لُکھ  یِمَو  قیامت  کہ  دۅہ  پنٕنۍ  جان  تہٕ  پنٕنۍ  بٲژ  خسارس  منٛز  ترٲوۍ۔  یاد  تھٲوِو  یۅہے  چُھ  ٹاکارٕہ  خسارٕہ۔"
  },
  {
    "verse_id": 16,
    "translation": "تِہِندِ  خٲطرٕ  آسہِ  تِمن  پیٚٹھۍ  کِنۍ  (تہِ)  نارُک  اۆبُر  (سائبان  بٔنِتھ)  تہٕ  تِمن  بٔنۍ  کِنۍ  تہِ  آسن  نارٕ  فرش،یہِ  چُھ  سُہ  (عذاب)  ییٚمہِ  نِشہِ  اللہ  تعالیٰ  پننیٚن  بندن  چُھ  کھوژناوان،  اے  میانیٚو  بندو!  بس  روٗزِو  مے٘  کھوژان۔"
  },
  {
    "verse_id": 17,
    "translation": "تہٕ  یِم  لُکھ  پۅتلیٚن  ہٕنزِ  پوٗزایہِ  نِشہِ  بٔچِتھ  روٗدۍ  تہٕ  اللہ  تعالیٰ  ہس  کُن  روٗدۍ  نٔمِتھ،  تِہِندِ  خٲطرٕ  چھے٘  خۅش  خبر،  لہٰذا  دِیِو  تۆہۍ  میانیٚن  بندن  خۅش  خبر۔"
  },
  {
    "verse_id": 18,
    "translation": "یِم  لُکھ  کتھ  غورٕ  سان  بوزان  چِھ،  پتہٕ  یہِ  تَتھ  منٛز  رٕژر  چُھ  تَمِچ  چِھ  اتباع  کران  یِمَے  چِھ  تِم  لُکھ  یِمن  اللہ  تعالیٰ  ہن  ہدایت  چُھ  کۆرمُت  تہٕ  یِمَے  لُکھ  چِھ  عقل  مند۔"
  },
  {
    "verse_id": 19,
    "translation": "وۅنۍ  یس  شخصس  پیٹھ  عذابُک  حکم  ثٲبت  سپُد،  تیٚلہِ  کیا  تۆہۍ  ہیٚکیوٗنہٕ  سُہ  شخص  بچٲوِتھ  یُس  (ہمیشہِ  خٲطرٕ)  جہنمی  بنیامُت  آسہِ۔"
  },
  {
    "verse_id": 20,
    "translation": "البتہ  یِم  لُکھ  پننِس  ربّس  کھوژان  چِھ  تِہِندِ  خٲطرٕ  آسن  (جنتس  منٛز)  تٔھدۍ  محل  خانہٕ  یِمن  ہیٚرِکَنہِ  (تہِ)  بالا  خانہٕ  آسن  بناونہٕ  آمٕتۍ،  تِمن  بٔنۍ  کِنۍ  آسن  کۅلہٕ  پکان۔  یہِ  چُھ  اللہ  تعالیٰ  سُنٛد  وعدٕہ،  اللہ  تعالیٰ  چُھنہٕ  وعدٕہ  خلٲفی  کران۔"
  },
  {
    "verse_id": 21,
    "translation": "(اے  انسان!)  کیا  ژے٘  وُچُھتھ  نا  زِ  اللہ  تعالیٰ  ہن  تۯوو  آسمانہٕ  آب،  پتہٕ  کٔرِن  زمینس  منٛز  اَمِکۍ  ناگ  جٲری،  پتہٕ  چُھ  اَمہِ  کہ  ذریعہ  زراعت  پادٕ  کران  ییٚمِکۍ  رنگ  بیٚون  بیۆن  چِھ  آسان،  پتہٕ  چُھ  سُہ  (تیار  سپدِتھ)  خۅشک  گژھان،  پتہٕ  چُھکھ  ژٕ  (پپنہٕ  پتہٕ)  سُہ  وُچھان  لیٚدُر،پتہٕ  چُھ  سُہ  تَتھ  بۆس  کران،  بے  شک  چھے٘  اَتھ  منٛز  گاٹلیٚن  خٲطرٕ  نصیحت۔"
  },
  {
    "verse_id": 22,
    "translation": "وۅنۍ،  ییٚمِس  شخصہ  سُنٛد  سیٖنہٕ  اللہ  تعالیٰ  ہن  ا  سلام  خٲطرٕ  مٕژروومُت  آسہِ  تیٚلہِ  چُھ  سُہ  پننِس  ربّ  سٕندِ  طرفہٕ  نوٗرس  پیٚٹھ  (فٲئز)  سپدان،  (اَتھ  برعکس)  چھے٘  پتہٕ  تِمن  لُکن  خٲطرٕ  ہلاکت  یہِندۍ  دِل  اللہ  تعالیٰ  سٕنزِذکرِ  (ہٕندِ  فیض)  نِشہِ  (محروم  سپدِتھ)  سخت  سپٕدۍ،  یِمَے  لُکھ  چِھ  ٹاکارٕہ  گمرٲہی  منٛز۔"
  },
  {
    "verse_id": 23,
    "translation": "اللہ  تعالیٰ  نٕے  چُھ  بہترین  کلام  نٲزل  کۆرمُت،  یۅسہٕ  اَکھ  کتاب  چھے٘  ییٚمہِ  چہ  کتھہٕ  (نظم  تہٕ  معانی  یَن  منٛز)  اَکھ  أکِس  سٍتۍ  رَلان  چھے٘  (ییٚمِکۍ  آیات)  گرِگرِ  چِھ  دۅہراونہٕ  آمتۍ،  ییٚمہِ  سٍتۍ  تِمن  لُکن  ترِ  کٔنڈۍ  چِھ  پھٹان  یِم  پننِس  ربّس  کھوژان  چِھ،پتہٕ  چِھ  تِہِندۍ  مسلہٕ  (جسم)  تہٕ  دل  نرم  سپدان  (تہٕ  وِلہٕ  زٲری  سان  چِھ)  اللہ  تعالیٰ  سٕنزِ  ذکرِ  کُن  (آوٕرۍ  گژھان)۔  یہِ  چُھ  اللہ  تعالیٰ  سُنٛد  ہدایت  سُہ  یس  یژھان  چُھ  تس  چُھ  اَمہِ  کہ  ذریعہ  سیٚز  وَتھ  ہاوان۔  تہٕ  اللہ  تعالیٰ  یس  گمراہ  چُھ  کران  (یعنی  ڈجہِ  مَژِ  وَتہِ  پیٚٹھ  چُھس  یلہٕ  تۯاوان)  تیٚلہِ  چُھنہٕ  تس  خٲطرٕ  کانٛہہ  ہدایت  دِنہٕ  وول  آسان۔"
  },
  {
    "verse_id": 24,
    "translation": "پتہٕ  یُس  شخص  قیامت  کہ  دۅہ  (نارٕ  کِس)  بُرٕ  عذابس  پننہِ  بُتھہِ  سٍتۍ  رُکاوان  آسہِ  (تِکیازِ  تٔمۍ  سٕندۍ  دۅشوے  اَتھہٕ  آسن  گٔنڈِتھ،  تٔمۍ  سُنٛد  حال  کیا  آسہٍِ)  تہٕ  یِتھیٚن  ظٲلمن  یِیہِ  وَننہٕ  تِمن  بُرٕ  کامیٚن  ہُنٛد  مزٕہ  وُچِھو  یِمہٕ  تۆہۍ  کران  ٲسۍوٕ۔"
  },
  {
    "verse_id": 25,
    "translation": "یِتھیٚو  لُکو  یِم  یِمن  برونٛہہ  ٲسۍ  (تِمَو)  اوس  (رسولن  ہُنٛد)  انکار  کۆرمُت  لہٰذا  ووت  تِمن  پیٚٹھ  تِژِھہ  جایہِ  کِنۍ  عذاب  زِ  تِمن  ٲس  نہٕ  خبرٕے۔"
  },
  {
    "verse_id": 26,
    "translation": "پتہٕ  وُچھنٲوۍ  تِم  دنیاچہ  زندگی  منٛزٕے  اللہ  تعالیٰ  ہن  ذِلّت  تہٕ  رسوٲیی  ہُنٛد  مزٕہ  تہٕ  پٔزۍپٲٹھۍ  چُھ  ٲخرتُک  عذاب  واریاہ  بۆڈ،  کاش!  تِمن  آسِہے  پے۔"
  },
  {
    "verse_id": 27,
    "translation": "تہٕ  درحقیقت  چھے٘  اَسہِ  لُکن  (سمجھاونہٕ)  خٲطرٕ  یَتھ  قرآنس  منٛز  پۯتھ  قٔسمٕچ  مثال  بیان  کٔرمٕژ  تاکہ  تِم  ہیٚکن  نصیحت  رٔٹِتھ۔"
  },
  {
    "verse_id": 28,
    "translation": "قرآن  چُھ  عربی  زبٲنۍ  منٛز  (یۅسہٕ  تمام  زبانو  کھوتہٕ  زیادٕہ  صاف  تہٕ  مکمل  چھے٘)  یَتھ  منٛز  نہٕ  رَژھ  تہِ  ہجر  چُھ۔  تاکہ  تِم  ورتاون  تقویٰ  (پرہیزگٲری)۔"
  },
  {
    "verse_id": 29,
    "translation": "اللہ  تعالیٰ  ہن  چھے٘  اَکھ  مثال  کٔرمٕژ  بیان  تِتھِس  (غلام)  شخصہٕ  سٕنز  ییٚمۍ  سٕندِ  س  ملکیتس  منٛز  کینہہ  تِتِھۍ  لُکھ  شریک  آسن  یِم  بداخلاق  تہِ  آسن  تہٕ  پانہٕ  وٲنۍ  آسن  لڑایہِ  گٔرۍ  تہِ۔  تہٕ  (بیٚیہِ  پاسہٕ)  آسہِ  تِیُتھ  اَکھ  شخص  یُس  صرف  أکۍ  سٕے  فردٕ  سُنٛد  غلام  آسہِ،  کیا  یِم  دۅشوے  ہیٚکنہٕ  (پننیٚو)  حالاتو  ہٕندِ  لحاظہٕ  ہِوِی  ٲسِتھ  (ہرگز  نہٕ)  تمام  تعریف  چِھ  اللہ  تعالیٰ  سٕندی  خٲطرٕ۔  بلکہ  چِھنہٕ  یِمَو  منٛزٕ  اکثر  لُکھ  (توحیدٕچ  حقیقت)  زانان۔"
  },
  {
    "verse_id": 30,
    "translation": "(اے  عظمت  والہِ  ٹاٹھہِ!)  بے  شک  چُھو  تۅہیہِ  موت  (صرف  مزٕہ  وُچھنہٕ  خٲطرٕ)  یِنہٕ  وول  تہٕ  تِم  سپدن  یقینا  (دٲیمی  ہلاکت  خٲطرٕ)  مۅردٕ  (پتہٕ  آسہِ  دۅشوٕنۍ  موتن  ہُنٛد  فرق  وُچھن  لایق)۔ ﴿یتھہٕ  پٲٹھۍ  آیت  نمبر29  ہس  منٛز  دنہٕ  آمژِ  مثالہِ  مطابق  دۅن  نفرن  ہٕندۍ  احوال  قطعاً  برابر  آسن  نہ  تِتھے  پٲٹھۍچُھ  ارشاد  آمُت  فرماونہ  زِ  حضور  صلی  اللہ  علیہِ  وسلمن  ہُند  وفات  تہٕ  دۅیمیٚن  ہُند  موت  تہِ  آسہِ  نہ  ہرگز  برابر  یا  ہُیٚوے۔  دۅشوٕنۍ  ہٕندس  کیفیتس  تہٕ  حالتس  منٛز  اسہِ  بٔڑ  فرق۔  یہِ  مثال  ٲس  امی  خٲطرٕ  بیان  کرنہ  آمٕژزِ  شانِ  نبوت  کس  بابس  منٛز  گژھہ  ہشرُک  تہٕ  برابری  ہُند  خیال  مکمل  پٲٹھۍ  رد۔  یتھہٕ  پٲٹھۍ  اکس  مٲلکہ  سند  غۅلام  صحیح  تہٕ  وارٕ  کارٕ  روٗدتہٕ  واریاہن  بدذات  مٲلکن  ہُند  غۅلام  سپُد  تباہ،  یتھے  پٲٹھۍ  اے  عظمت  والہِ  ٹاٹھہِ!  توٚہۍ  چھو  اکۍ  سٕے  مٲلکہ  سٕندۍ  برگزیدہ  بندٕ  بیٚیہِ  ٹٲٹھۍ  تہٕ  مقرب  رسول  لہٰذا  تھاویٚو  سہُ  توٚہیہِ  پرتھ  حالس  منٛزسلامت  تہٕ  یِم  کٲفر  چِھ  واریاہن  پوٚتلیٚن  تہٕ  شریکن  ہٕنز  غۅلٲمی  منٛز  لہٰذاکرن  تِم  یمن  تہِ  پنٕنۍ  پٲٹھۍ  دٲیمی  ہلاکتٕکۍ  شکار۔"
  },
  {
    "verse_id": 31,
    "translation": "پتہٕ  کٔرِو  تۆہۍ  لُکھ  بے  شک  قیامت  کہ  دۅہ  پننِس  ربّ  سٕنزِ  بارگاہِ  منٛز  اکھ  أکس  سٍتۍجھگڑٕ  (اَکھ  دۆر  وَنہِ  بیٚیس  زِاَسہِ  اوسُو  تۅہیہِ  مقامِ  نبوّت  تہٕ  شانِ  رسالت  سمجھنہٕ  نِشہِ  ٹھاکھ  کۆرمُت،  تِم  وَنن  نَہ  تۆہۍ  ٲسۍوٕپانے  بدبخت  تہٕ  گمراہ)۔"
  },
  {
    "verse_id": 32,
    "translation": "پتہٕ  کُس  آسہِ  تس  شخصہٕ  سٕندِ  کھۅتہٕ  کٔھسِتھ  ظٲلم  یُس  اللہ  تعالیٰ  ہس  پیٚٹھ  بہتان  کھالہِ  تہٕ  پٔزِس  کرِ  انکار  ییٚلہِ  زن  سُہ  تس  نِشہِ  آمُت  آسہِ،  کیا  کٲفرن  ہُنٛد  ٹھکانہٕ  چُھنا  جہنمس  منٛز؟"
  },
  {
    "verse_id": 33,
    "translation": "تہٕ  یُس  شخص  پۆز  ہیٚتھ  آو  تہٕ  ییٚمۍ  اَتھ  تصدیق  کۆر  بس  تِمَے  لُکھ  چِھ  تیٚلہِ  متقی۔"
  },
  {
    "verse_id": 34,
    "translation": "تِہِندِ  خٲطرٕ  چھے٘  تِمہٕ  (تمام  نعمتہٕ)  تِہِندِس  ربّس  نِشہِ  (موجود)  یہِٕنز  تِم  خوٲہش  کرن،  یۅہے  چُھ  احسان  کرن  والیٚن  ہُنٛد  جزا۔"
  },
  {
    "verse_id": 35,
    "translation": "تاکہ  اللہ  تعالیٰ  کرِ  تِہِندۍ  خطا  یِم  تِمَو  کٔرۍ  تِمن  نِشہِ  دوٗر  تہٕ  تِمن  دِیہِ  تِہُنٛد  ثواب  تِمن  نیکی  ین  ہٕندِ  بدلہٕ  یِمہٕ  تِم  کران  ٲسۍ۔"
  },
  {
    "verse_id": 36,
    "translation": "کیااللہ  تعالیٰ  چُھنا  پننِس  (ٹٲٹھِس)  بندس  (عظمت  وٲلِس  نبی  صلی  اللہ  علیہ  وسلمس)  سیٚٹھاہ تہٕ  یِم  (کٲفر)  چِھو  تۅہیہِ  اللہ  تعالیٰ  ہس  وَرٲے  (تِمَو  پۅتلیٚو  نشہٕ  یہِٕنز  یِم  پوٗزا  چِھ  کران)  کھوژناوان،  تہٕ  یس  اللہ  تعالیٰ  (تٔمۍ  سٕندِ  حق  قبول  کرنہٕ  کہ  انکار  کِنۍ)  گمراہ  ٹھہراوِ  پتہٕ  چُھنہٕ  تس  کانٛہہ  ہدایت  دِنہٕ  وول۔"
  },
  {
    "verse_id": 37,
    "translation": "تہٕ  یس  اللہ  تعالیٰ  ہدایت  کرِ  پتہٕ  چُھنہٕ  تس  کانٛہہ  گمراہ  کرن  وول۔  کیا  اللہ  تعالیٰ  چُھنا  بۆڈ  غٲلب،  انتقام  ہیٚنہٕ  وول۔"
  },
  {
    "verse_id": 38,
    "translation": "تہٕ  ہرگاہ  تۆہۍ  تِمن  پٕۯژِھوزِ  (سٲری)  آسمان  تہٕ  زمین  کٔمۍ  کٔرۍ  پٲدٕ  تیٚلہِ  وَنن  تِم  ضرور  اللہ  تعالیٰ  ہن،  تۆہۍ  فرمٲوِو،  تیٚلہِ  ؤنۍ  تو  زِ  یِمن  پۅتلیٚن  ہٕنز  پوٗزا  تۆہۍاللہ  تعالیٰ  ہس  وَرٲے  کران  چِھو  ہرگاہ  اللہ  تعالیٰ  مے٘  کانٛہہ  تکلیف  واتناوُن  یژھِ  کیا  تیٚلہِ  ہیٚکنہٕ  تِم  (پۅتٕلۍ)  تٔمۍ  سُنٛد  (سوزنہٕ  آمُت)  تکلیف  دوٗر  کٔرِتھ  یا  ہرگاہ  سُہ  مے٘  رحمت  سٍتۍ  نوازُن  یژھِ  کیا  تیٚلہِ  ہیٚکنہٕ  تِم  (پۅتٕلۍ)  تٔمۍ  سٕنز  (سوزنہٕ  آمٕژ)  رحمت  رُکٲوِتھ،  فرمٲوِو،  مے٘  چُھ  اللہ  تعالیٰ  سیٚٹھاہ،  تٔسۍ  پیٚٹھ  چِھ  توکل  کرن  وٲلۍ  بھروسہٕ  کران۔"
  },
  {
    "verse_id": 39,
    "translation": "فرمٲوِو،  اے  (میانہِ)  قومہٕ!  تۆہۍ  کٔرِو  پننہِ  جایہِ  عمل  بہٕ  چُھس  (پننہِ  جایہِ)  عمل  کران،  پتہٕ  لگیو  عنقریب  تۅہیہِ  (انجام)  پے۔"
  },
  {
    "verse_id": 40,
    "translation": "(زِ)  کس  پیٚٹھ  چُھ  عذاب  یِوان  یُس  تس  رسوا  کرِ  تہٕ  تس  پیٚٹھ  وَسہِ  ہمیشہ  قٲیِم  روزن  وول  عذاب۔"
  },
  {
    "verse_id": 41,
    "translation": "بے  شک  کٔر  اَسہِ  تۅہیہِ  پیٚٹھ  لُکن  (ہٕنزِ  رہنمٲیی)  خٲطرٕ  حق  ہیٚتھ  کتاب  نٲزل،  لہٰذا  ییٚمۍ  ہدایت  لۆب  تیٚلہِ  (لۆبُن)  پننی  فٲیدٕہ  خٲطرٕ  تہٕ  یُس  گمراہ  سَپُد  تیٚلہِ  سپُد  پننی  نقصانہٕ  خٲطرٕ  گمراہ  تہٕ  تۆہۍ  چِھو  نہٕ  تِہِندۍ  ذمہٕ  دار۔"
  },
  {
    "verse_id": 42,
    "translation": "اللہ  تعالیٰ  چُھ  زُوَن  کران  تِہِندِ  موت  کہِ  وقتہٕ  قبض  تہٕ  تِمن  (زُوَن)  یِمن  موت  چُھنہٕ  آمُت  تِہٕندِس  نِندرِ  ہٕندِس  حالتس  منٛز،  پتہٕ  چُھ  تِمن  رُکاوان  یِمن  پیٚٹھ  موتُک  حکم  آسہِ  صٲدِر  سپُدمُت  تہٕ  باقین  (زُوَن)  چُھ  مقرر  وقتس  تام  یلے  تۯاوان۔  بے  شک  چھے٘  اَتھ  منٛز  تِمن  لُکن  خٲطرٕ  نِشٲنِیہِ  یِم  غوروفکر  چِھ  کران۔"
  },
  {
    "verse_id": 43,
    "translation": "کیا  تِمَو  چھا  اللہ  تعالیٰ  سٕندِس  حکمس  خلاف  (پۅتٕلۍ)  تھٲوِمٕتۍ  سفارش  کرن  وٲلۍ  بنٲوِتھ  ؟  فرمٲوِو،  اگر  چہ  تِم  کُنہِ  چیزٕکۍ  مٲلِک  تہِ  آسن  نہٕ  بیٚیہِ  آسیٚکھ  نہٕ  عقل  تہِ۔"
  },
  {
    "verse_id": 44,
    "translation": "فرمٲوِو،  سورُے  شفاعت  (یعنی  سفٲرش  کرنُک  اجازت)  چُھ  اللہ  تعالیٰ  سٕندِسٕے  اختیارس  منٛز  (یُس  تٔمۍ  پننیٚن  ٹاٹھیٚن  خٲطرٕ  چُھ  مخصوص  کٔرِتھ  تھوومُت)،  آسمانن  ہنٛز  تہٕ  زمینٕچ  سلطنت  تہٕ  چھے٘  تٔمۍ  سٕنزٕے،  پتہٕ  یِیِو  تۆہۍ  تٔسۍ  کُن  واپس  نِنہٕ۔"
  },
  {
    "verse_id": 45,
    "translation": "تہٕ  ییٚلہِ  صرف  اللہ  تعالیٰ  سٕنزٕے  یوت  ذکر  چھے٘  یِوان  کرنہٕ  تیٚلہِ  چِھ  تِمن  لُکن  ہٕندۍ  دِل  تنگی  ہنٛدۍ  تہٕ  نفرتٕکۍ  شکار  سپدان  یِمن  نہٕ  ٲخرتس  پیٚٹھ  پژھ  چھے٘،  تہٕ  ییٚلہِ  اللہ  تعالیٰ  ہس  وَرٲے  تِمن  پۅتلیٚن  ہٕنز  ذکر  چھے٘  کرنہٕ  یِوان  (یِمن  تِم  پوٗزان  چِھ)  تیٚلہِ  چِھ  تِم  اچانک  خۅش  گژھان۔"
  },
  {
    "verse_id": 46,
    "translation": "تۆہۍ  کٔرِو  عرض،  یا  اللہ!  (سٲری)  آسمان  تہٕ  زمین  عدم  نِشہِ  وجودس  منٛز  اَنن  والہِ،  غیب  تہٕ  ظٲہر  زانن  والہِ،  ژٕے  کرکھ  پننیٚن  بندن  درمیان  تِمن  (کتھن)  ہُنٛد  فٲصلہٕ  یِمن  منٛز  تِم  اختلاف  کران  ٲسۍ۔"
  },
  {
    "verse_id": 47,
    "translation": "تہٕ  ہرگاہ  ظٲلِمن  سُہ  سورُے  (مال  دولت)  دستیاب  سپدِ  یُس  رۅے  زمینس  منٛز  چُھ  تہٕ  تَتھ  سٍتۍ  (گژھیٚکھ)  تَتھ  برابر  (بیٚیہِ  تہٕ  حٲصل)  تیٚلہِ  دِن  تِم  تَتھ  سٲرۍ  سٕے  قیامت  کہ  دۅہ  بُرٕ  عذاب  (نِشہِ  نجات  حٲصل  کرنہٕ  کہ)  بدلہٕ،  تہٕ  اللہ  تعالیٰ  سٕندِ  طرفہٕ  نیرِ  تِہِندِ  خٲطرٕ  سُہ  (عذاب)  نۆن  ییٚمِیُک  نہٕ  تِم  گمان  تہِ  ٲسۍ  کران۔"
  },
  {
    "verse_id": 48,
    "translation": "تہٕ  تِہِندِ  خٲطرٕ  نیرن  تِمہٕ  (تمام)  بُرٲیِیہِ  نَنہِ  یِمہٕ  تِمَو  کمٲوِتھ  چھے٘  تھاوِمَژٕ  تہٕ  تِمن  کرِ  سُہ  (عذاب)  گھیرٕ  یَتھ  تِم  ہزٕل  ٲسۍ  کران۔"
  },
  {
    "verse_id": 49,
    "translation": "پتہٕ  ییٚلہِ  انسانس  کانٛہہ  تکلیف  چُھ  واتان  تیٚلہِ  چُھ  اَسہِ  آلو  کران  پتہٕ  ییٚلہِ  أسۍ  تس  پننہِ  طرفہٕ  کانٛہہ  نعمت  چِھ  عطا  کران  تیٚلہِ  چُھ  لاگان  وَنُن  زِیہِ  نعمت  چھے٘  مے٘  (پننس)  علمس  تہٕ  تدبیرس  (یعنی  علم  تہ  تدبیرکِس  بنیادس)  پیٚٹھ  حٲصل  گٔمٕژ،  بلکہ  چھے٘  یہِ  آزمٲیش  مگر  تِمَو  منٛزٕ  چِھنہٕ  اکثر  لُکھ  زانان۔"
  },
  {
    "verse_id": 50,
    "translation": "درحقیقت  ٲسۍیِمہٕ  (کتھہٕ)  تِم  لُکھ  تہِ  کران  یِم  تِمن  برونٛہہ  ٲسۍ،  پتہٕ  یِکینٛژھاہ  تِم  کماوان  روٗدۍ  سُہ  لۆگ  نہٕ  تِمن  کُنہِ  بکار۔"
  },
  {
    "verse_id": 51,
    "translation": "پتہٕ  واژٕ  تِمن  تِمہٕ  بُرٲیِیہِ  یِمہٕ  تِمَو  کمٲوِتھ  آسہٕ  تھاوِمَژٕ،  تہٕ  تِمَو  لُکو  منٛزٕ  یِم  ظلم  چِھ  کران  تِمن  (تہِ)  واتن  عنقریب  تِمہٕ  بُرٲیِیہِ  یِمہٕ  تِمَو  چھے٘  کمٲوِ  مَژٕ  تہٕ  تِم  ہیٚکن  نہٕ  (اللہ  تعالیٰ  ہس)  عٲجز  کٔرِتھ۔"
  },
  {
    "verse_id": 52,
    "translation": "تہٕ  کیا  تِمن  چھَنا  پے  زِ  اللہ  تعالیٰ  ییٚمۍ  سٕندِ  خٲطرٕ  یژھان  چُھ  رزق  چُھ  کشادٕہ  کران  تہٕ  (یس  خٲطرٕ  یژھان  چُھ)  تنگ  چُھ  کران،  بے  شک  چھے٘  اَتھ  منٛز  ایمان  دارن  خٲطرٕ  نِشانِیہِ۔"
  },
  {
    "verse_id": 53,
    "translation": "تۆہۍ  فرمٲوِو،  اے  میانیوتِمَو  بندو!  یِمَو  پننیٚن  نفسن  پیٚٹھ  زیادتی  چھے٘  کٔرمٕژ،  تۆہۍ  گٔژھۍ  زیٚو  نہٕ  اللہ  تعالیٰ  سٕندِ  رحمت  نِشہِ  ناامید،  بے  شک  چُھ  اللہ  تعالیٰ  تمام  گناہ  معاف  کران،  سُہ  چُھ  پٔزۍپٲٹھۍ  بۆڈ  مغفرت  کرن  وول،  سیٚٹھاہ  رحم  کرن  وول۔"
  },
  {
    "verse_id": 54,
    "translation": "تہٕ  تۆہۍ  کٔرِو  پننِس  ربّس  کُن  توبہٕ  تہٕ  رجوع  بیٚیہِ  بٔنوِ  تٔمۍ  سٕندۍ  فرمانبردار  اَمہِ  برونٛہہ  زِ  تۅہیہِ  پیٚٹھ  یِیہِ  عذاب  پتہٕ  یِیہِ  نہٕ  تُہُنٛد  کانٛہہ  مددکرنہٕ۔"
  },
  {
    "verse_id": 55,
    "translation": "تہٕ  تَمہِ  بہترین  (کتابِہ)  ہٕنز  پٲروی  کٔرِو  یۅسہٕ  تُہٕندِس  ربّ  سٕندِ  طرفہٕ  تۅہیہِ  کُن  نٲزل  چھے٘  آمٕژ  کرنہٕ  اَمہِ  برونٛہہ  زِ  تۅہیہِ  پیٚٹھ  یِیہِ  اچانک  عذاب  تہٕ  تۅہیہِ  آسیٚو  نہٕ  خبر  تہِ۔"
  },
  {
    "verse_id": 56,
    "translation": "(یِنہٕ  یہِ  سپدِ)  زِ  کانٛہہ  شخص  لاگہِ  وَنُن،  ہاے  افسوس!  تَتھ  کمی  تہٕ  کوتٲہی  پیٚٹھ  یۅسہٕ  مے٘  اللہ  تعالیٰ  سٕندِس  (اطاعت  کِس)  حقس  منٛز  کٔرتہٕ  بہٕ  اوسُس  پٔزۍپٲٹھۍ  ہزٕل  کرن  والیو  منٛزٕ۔"
  },
  {
    "verse_id": 57,
    "translation": "نَتہٕ  لاگہِ  وَنُن  زِ  ہرگاہ  اللہ  تعالیٰ  مے٘  ہدایت  دِیہِ  ہے  تیٚلہِ  آسہا  بہٕ  ضرور  پرہیزگارو  منٛزٕ۔"
  },
  {
    "verse_id": 58,
    "translation": "یا  لاگہِ  عذاب  وُچھنہٕ  وقتہٕ  وَنُن  زِ  اگر  اَکہِ  لٹہِ  دنیاہس  منٛز  میٲنۍ  واپسی  سپدِ  تیٚلہِ  سپدٕ  بہٕ  نیکوکارو  منٛزٕ۔"
  },
  {
    "verse_id": 59,
    "translation": "(ربّ  فرماوِ،)  آ!  بے  شک  ٲسۍ  میٲنۍ  آیات  ژے٘  نِش  آمٕتۍ،  پتہٕ  کۆرُتھ  ژے٘  تِمن  انکار،  بیٚیہِ  کۆرُتھ  ژے٘  تکبّر  تہٕ  سپدُکھ  کٲفرو  منٛزٕ۔"
  },
  {
    "verse_id": 60,
    "translation": "تہٕ  تۆہۍ  وُچھوٗکھ  قیامت  کہ  دۅہ  تِم  لُکھ  یِمَو  اللہ  تعالیٰ  ہس  پیٚٹھ  اَپُز  چُھ  وۆنمُت  زِ  تِہِندۍ  بُتھۍ  آسن  کِرہِنۍ،  کیا  تکبر  کرن  والیٚن  ہُنٛد  ٹھکانہٕ  چُھنا  جہنمس  منٛز  ؟"
  },
  {
    "verse_id": 61,
    "translation": "تہٕ  اللہ  تعالیٰ  دِیہِ  تِتھیٚن  لُکن  یِمَو  پرہیزگٲری  ورتٲومٕژ  چھے٘  تِہِنزِ  کامیٲبی  سان  نجات  نَہ  واتہِ  تِمن  کانٛہہ  بُرٲیی  تہٕ  نَہ  سپدن  تِم  غمگین۔"
  },
  {
    "verse_id": 62,
    "translation": "اللہ  تعالیٰ  چُھ  پرٛتھ  چیزُک  خٲلق  بیٚیہِ  چُھ  سُہ  پۯتھ  چیزس  پیٚٹھ  نظرتھٲوِتھ۔"
  },
  {
    "verse_id": 63,
    "translation": "تٔسۍ  نِشہِ  چھے٘  آسمانن  ہٕنزٕ  تہٕ  زمین  چہ  کُنزٕ،  تہٕ  یِمَو  لُکو  اللہ  تعالیٰ  سٕندیٚن  آیاتن  سٍتۍ  کفرکۆر  تِمَے  لُکھ  چِھ  خسارٕہ  تُلن  وٲلۍ۔"
  },
  {
    "verse_id": 64,
    "translation": "فرمٲوِو،  اے  جٲہلو!  کیا  تۆہۍ  چِھوا  مے٘  اللہ  تعالیٰ  ہس  وَرٲے  باقین  ہٕنزبندگی  کرٕنۍ  ونان۔"
  },
  {
    "verse_id": 65,
    "translation": "تہٕ  درحقیقت  چھے٘  تۅہیہِ  کُن  (یہِ)  وحی  کرنہٕ  آمٕژ  تہٕ  تِمن  (پیغمبرن)  کُن  (تہِ)  یِم  تۅہیہِ  برونٛہہ  (سوزنہٕ  آمٕتۍ)  ٲسۍ  زِ  (اے  انسان!)  اگرژے٘  شرک  کۆرُتھ  تیٚلہِ  گژِھہ  پٔزۍپٲٹھۍ  چٲنۍ  عمل  برباد  تہٕ  ژٕآسکھ  ضرورخسارٕہ  تُلن  والیو  منٛزٕ۔"
  },
  {
    "verse_id": 66,
    "translation": "بلکہ  کر  ژٕ  اللہ  تعالیٰ  سٕنز  عبادت  بیٚیہِ  بن  شکرگزارو  منٛزٕ۔"
  },
  {
    "verse_id": 67,
    "translation": "تہٕ  تِمَو  کٔر  نہٕ  اللہ  تعالیٰ  سٕنز  قدر  تہٕ  تعظیم  یِتھہٕ  پٲٹھۍ  تٔمۍ  سٕنٛز  قدرتہٕ  تعظیم  (کرنُک)  حق  اوس  تہٕ  سٲرٕے  زمین  آسہِ  قیامت  کہ  دۅہ  تٔمۍ  سٕنزِ  مۅچھہِ  منٛز  تہٕ  تمام  آسمٲنۍ  کُرٕہ  آسن  تٔمۍ  سٕندِس  دٔچِھنِس  اَتھس  (یعنی  قدرت  کِس  قبضس)  منٛزؤلِتھ،  سُہ  چُھ  پاک  تہٕ  پۯتھ  تَمہِ  چیزٕ  نِشہِ  چُھ  تھۆد  تہٕ  بۆڈ  یَتھ  یِم  لُکھ  شریک  چِھ  مانان۔"
  },
  {
    "verse_id": 68,
    "translation": "تہٕ  صوٗرس  یِیہِ  پھۅکھ  دِنہٕ  پتہٕ  گژھن  تمام  لُکھ  یِم  آسمانن  منٛز  چِھ  تہٕ  یِم  زمینس  منٛز  چِھ  بے  ہوش  تس  وَرٲے  یس  اللہ  تعالیٰ  یژھِ،پتہٕ  یِیہِ  اَتھ  صُورس  منٛز  بیاکھ  پھۅکھ  دِنہِ،  پتہٕ  وۅتھن  تِم  سٲری  اچانک  وُچھان  وُچھان  تھۆد۔"
  },
  {
    "verse_id": 69,
    "translation": "تہٕ  (محشرٕچ)  زمین  پۯزلہِ  پننِس  ربّ  سٕندِ  نوٗرٕ  سٍتۍتہٕ  (پۯتھ  أکۍ  سٕندیٚن  اعمالن  ہٕنز)  کتاب  یِیہِ  (برونٛہہ  کنہِ)  تھاونہٕ  تہٕ  انبیاء  تہٕ  گواہ  یِن  اَننہٕ  تہٕ  لُکن  درمیان  یِیہِ  حق  تہٕ  انصاف  سان  فٲصلہٕ  کرنہٕ  تہٕ  تِمن  پیٚٹھ  یِیہِ  نہٕ  کانٛہہ  ظلم  کرنہٕ۔"
  },
  {
    "verse_id": 70,
    "translation": "تہٕ  پۯتھ  شخصس  یِیہِ  تٔمۍ  سٕنزن  عملن  ہُنٛد  پوٗرِ  پوٗر  بدلہٕ  دِنہٕ  تہٕ  سُہ  چُھ  وارٕ  پٲٹھۍ  زانان  یِکینٛژھاہ  تِم  کران  چِھ۔"
  },
  {
    "verse_id": 71,
    "translation": "تہٕ  یِمَو  لُکو  کفر  کۆرمت  چُھ  تِم  یِن  جہنمس  کُن  چھۅکو  چھۅکو  کھٕۯکوَنہٕ،  اۆت  تام  زِ  ییٚلہِ  تِم  تَتھ  (جہنمس)  نِشہِ  واتن  پتہٕ  یِن  تَمِکۍ  بَر  مٕژراونہٕ  تہٕ  تَمِکۍ  ڈیٖڈۍ  وان  وَنن  تِمن،  کیا  تۅہیہِ  نِشہِ  ٲسۍ  نا  تۅہی  منٛزٕ  رسول  آمٕتۍ  یِم  تۅہیہِ  پیٚٹھ  تُہٕندِس  ربّ  سٕندۍ  آیات  پٔرِتھ  بوزناون  ٲسۍ  تہٕ  تۅہیہِ  ٲسِو  ییٚمہِ  دۅہ  چہ  پیشی  نِشہِ  کھوژناوان  تِم  (جہنمی)  ونن،  آ  (آمٕتۍ  ٲسۍ)،  مگر  کٲفرن  پیٚٹھ  آسہِ  عذابُک  فرمان  ثٲبت  سپدیامُت۔"
  },
  {
    "verse_id": 72,
    "translation": "تِمن  یِیہِ  وَننہٕ،  جہنم  کیٚن  دروازن  منٛز  گٔژِھو  دٲخل،  (تۆہۍ)  چِھو  اَتھ  منٛز  ہمیشہِ  روزن  وٲلۍ،  لہٰذا  کِیُتھ  بُرٕ  ٹھکانہٕ  چُھ  تکبر  کرن  والیٚن  ہُنٛد۔"
  },
  {
    "verse_id": 73,
    "translation": "تہٕ  یِم  لُکھ  پننِس  ربّس  کھوژان  روٗدۍ  تِم  (تہِ)  یِن  جنتس  کُن  چھۅکو  چھۅکو  نِنہٕ،  اۆت  تام  زِ  ییٚلہِ  تِم  تَتھ  (جنتس)  نِشہِ  واتن  تہٕ  تَمِکۍ  بَر  آسن  گۅڈے  مٕژراونہٕ  آمٕتۍ  پتہٕ  وَنن  تِمن  تَتِکۍ  رٲچھدر  (خۅش  آوے  کران  کران)،  تۅہیہِ  پیٚٹھ  ٲسِن  سلام،  تۆہۍ  روٗزِو  خۅش  تہٕ  خۅشحال  لہٰذا  سپدِو  ہمیشہ  روزنہٕ  خٲطر  یتھ  منٛز  دٲخل۔"
  },
  {
    "verse_id": 74,
    "translation": "تہٕ  تِم  (جنتی)  ونن  تمام  تعریف  چِھ  اللہ  تعالیٰ  سٕندی  خٲطرٕ  ییٚمۍ  اَسہِ  سٍتۍ  پَنُن  وعدٕہ  پۆزکٔرِتھ  ہوو  تہٕ  أسۍ  بنٲوِن  جنت  کہ  سرزمینٕکۍ  وٲرث  زِ  (یَتھ)  جنتس  منٛز  ییٚتہِ  یژھو  تَتہِ  کرو  قیام،لہٰذا  کِیُتھ  رُت  اجر  چُھ  نیک  عمل  کرن  والیٚن  ہُنٛد۔"
  },
  {
    "verse_id": 75,
    "translation": "تہٕ  (اے  ٹاٹھہِ!)  تۆہۍ  وُچِھوٗکھ  فرشتہٕ  عرشس  أندۍ  پٔکۍ  دٔرۍ  گٔنڈِتھ  یِم  پننِس  ربّ  سٕنٛز  حمدٕ  سان  تسبیح  آسن  کران،  تہٕ  (تمام)  لُکن  درمیان  یِیہِ  حق  تہٕ  انصاف  سان  فٲصلہٕ  کرنہٕ  تہٕ  وَننہٕ  یِیہِ  زِ  سورُے  حمد  چُھ  اللہ  تعالیٰ  سٕے  لایق  یُس  تمام  جہانن  ہُنٛد  پروردگار  چُھ۔"
  }
]