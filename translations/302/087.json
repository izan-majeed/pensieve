[
  {
    "verse_id": 1,
    "translation": "پننِس  ربّ  سٕندِ  ناوٕچ  تسبیح  کٔرِو  یُس  سارِوٕے  کھوتہٕ  تھۆد  چُھ۔"
  },
  {
    "verse_id": 2,
    "translation": "ییٚمۍ (کایناتُک  پۯتھ  کانٛہہ  چیز) پٲدٕ  کۆر  پتہٕ  دِیتُن  تَتھ (تمیکۍ  تمام  ضروریات  مکمل  کٔرتھ) درست  توازُن۔"
  },
  {
    "verse_id": 3,
    "translation": "تہٕ  یی٘مۍ (پۯ  تھ  کُنہِ  چیزٕ  خٲطرٕ) متعین  پروگرام  مقرر  کو٘ر  پتہٕ  ؤنُن (تَتھ  پننہِ  پننہِ  نظام  مطٲبق  روزنٕک  تہٕ  پکنُک)  طریقہ"
  },
  {
    "verse_id": 4,
    "translation": "تہٕ  ییٚمۍ (زمین  منٛز) گاسہٕ  وۅپدوو۔"
  },
  {
    "verse_id": 5,
    "translation": "پتہٕ  کۆرُن  سُہ  خشک  کریہنیارسان۔"
  },
  {
    "verse_id": 6,
    "translation": "(اے  عظمت  والہِ  ٹاٹھہِ!) أسۍ  پرناوَو  تۆہۍپانہ  ٕ (تِیُتھ)  زِ  تۅہیہِ  مَشَو  نہٕ (زانٛہہ)۔"
  },
  {
    "verse_id": 7,
    "translation": "مگر  یہِ  اللہ  تعالیٰ  یژھہ،بے  شک  چُھ  سُہ  جہر  تہٕ  خفی  (یعنی  ننہِ  تہٕ  کٔھٹِتھ  بیٚیہِ  بَڈِ  تہٕ  لۅتہِ) تمام  کتھن  زانان۔"
  },
  {
    "verse_id": 8,
    "translation": "تہٕ  أسۍ  کرو  تۅہیہِ  یَتھ  آسان (شریعتس  پیٚٹھ  عمل  پیرا  سپدنہٕ)  خٲطرٕ (تہِ) سہولیت  فراہم۔"
  },
  {
    "verse_id": 9,
    "translation": "لہٰذا  روٗزِو  تۆہۍ  نصیحت  کران  بشرطیکہ  نصیحت  دِیہِ  (بوزن  والیٚن) فٲیدٕہ۔"
  },
  {
    "verse_id": 10,
    "translation": "البتہ  سُے  کرِ  نصیحت  قبول  یُس  اللہ  تعالیٰ  ہس  کھوژان  آسہِ۔"
  },
  {
    "verse_id": 11,
    "translation": "تہٕ  بدبخت  روزِ  اَمہِ (نصیحت) نِشہِ  پتھ۔"
  },
  {
    "verse_id": 12,
    "translation": "یُس (قیامت  کہ  دۅہ) سارِوٕے  کھوتہٕ  بٔڑِس  نارس  منٛز  دٲخل  سپدِ۔"
  },
  {
    "verse_id": 13,
    "translation": "پتہٕ  نَہ  مرِ  سُہ  تَتھ  منٛز  تہٕ  نَہ  روزِ  زندٕہ۔"
  },
  {
    "verse_id": 14,
    "translation": "بے  شک  سپُد  سُے  بامُراد  یُس (نفس  کیٚو  مصیبتو  تہٕ  گناہ  کیٚو  مٔکرِیارَو  نِشہِ) پاک  سپُد۔"
  },
  {
    "verse_id": 15,
    "translation": "بیٚیہِ  روٗد  سُہ  پننِس  ربّ  سٕندِ  ناوٕچ  ذکر  کران  تہٕ  (کثرت  تہٕ  پابندی  سان) روٗدنماز  پران۔"
  },
  {
    "verse_id": 16,
    "translation": "بلکہ  چِھو  تۆہۍ (اللہ  تعالیٰ  ہس  کُن  رجوع  کرنہٕ  بجایہِ)  دُنیٲوی  زندگی (ہٕندۍ  میچھر) پانہٕ  ناوان۔"
  },
  {
    "verse_id": 17,
    "translation": "حالانکہ  ٲخرت  (یعنی  آخرتُک  میچھر  تہٕ  راحت)  چُھ  بہتر  تہٕ  ہمیشہ  پتھ  کُن  روزن  وول۔"
  },
  {
    "verse_id": 18,
    "translation": "بے  شک  چھے٘  یہِ  (تعلیم)  بروٗنٹھِمیٚن  صحیفن  منٛز  (تہِ  درج)۔"
  },
  {
    "verse_id": 19,
    "translation": "(یِم) ابراہیم  تہٕ  موسیٰ (علیہم  السلام)  سٕندۍ  صحیفہ  چِھ۔"
  }
]