[
  {
    "verse_id": 1,
    "translation": "قسم  چُھ  پۯزلہٕ  وُنہٕ  تارکُک  (یعنی  محمد  صلی  اللہ  علیہ  وسلمن  ہُنٛد)  ییٚلہِ  تِم  (أچھ  ٹٹوارس  منٛز  معراج  چہ  رٲژ  ہیٚور  کٔھسِتھ)  بۅن  ؤتھۍ۔"
  },
  {
    "verse_id": 2,
    "translation": "تۅہیہِ  (پننہِ)  صحبتہٕ  سٍتۍ  نوازن  وٲلِس  (رسول  صلی  اللہ  علیہ  وسلمس  یِمَو  تۆہۍ  پنٕنۍ  صحابی  بنٲوِو)  نَہ  گٔیہِ  (زانٛہہ)  وَتھ  مٔشِتھ  تہٕ  نَہ  ڈٔلۍ  (زانٛہہ)  وَتہِ۔"
  },
  {
    "verse_id": 3,
    "translation": "تہٕ  تِم  چِھنہٕ  (پننہِ)  خوٲہشہِ  سٍتۍ  کلام  کران۔"
  },
  {
    "verse_id": 4,
    "translation": "تِہُنٛد  ارشاد  چُھ  سراسر  وَحی  آسان  یۅسہٕ  تِمن  کرنہٕ  چھے٘  یِوان۔"
  },
  {
    "verse_id": 5,
    "translation": "تِم  نوٲزۍ  سیٚٹھاہ  قُوت  وٲلۍ  ربّن  (براہِ  راست  مکمل)  علمہٕ  سٍتۍ۔"
  },
  {
    "verse_id": 6,
    "translation": "یُس  حسنِ  مُطلق  چُھ،  پتہٕ  کۆر  تٔمۍ  (پننہِ)  ظہورُک  ارادٕہ۔"
  },
  {
    "verse_id": 7,
    "translation": "تہٕ  تِم  (محمد  صلی  اللہ  علیہ  وسلم)  ٲسۍ  (معراج  چہِ  رٲژ  عالمِ  مکاں  کِس)  سارِوٕے  کھوتہٕ  تھدِس  اندس  پیٚٹھ  (یعنی  عالم  خلق  کِس  انتہاہس  پیٚٹھ  ٲسۍ) "
  },
  {
    "verse_id": 8,
    "translation": "پتہٕ  سَپُد  سُہ  (ربّ  العزّت  پننِس  ٹٲٹھِس  محمد  صلی  اللہ  علیہ  وسلمس)  قریب  پتہٕ  سَپُد  بیٚیہِ  زیادٕہ  قریب ﴿ یہِ  معنی  چُھ  امام  بخاری  ین  حضرت  انس  رضی  اللہ  عنہُ  ہس  نِش  الجامع  الصحیح  ہس  منٛز  روایت  کوٚرمُت،  مزید  حضرت  عبداللہ  بن  عباس،  امام  حسن  بصری،  امام  جعفرالصادق،  محمد  بن  کعب  القرطبی  التابعی،  ضحاک  رضی  اللہ  عنہُم  تہٕ  کینٛژن  تفسیر  کیٚن  امامن  ہُند  قول  تہِ  چُھ  یوٚہے۔﴾"
  },
  {
    "verse_id": 9,
    "translation": "پتہٕ  روٗد  (جلوہ  حق  تہٕ  عظمت  وٲلِس  ٹٲٹھِس  صلی  اللہ  علیہ  وسلمس  درمیان  صرف)  دۅن  کمانن  ہٕندِ  مقدارُک  دوٗریٚر  نَتہٕ  (گۆوانتہائے  قُربس  منٛز)  اَمہِ  کھوتہٕ  تہِ  کم۔"
  },
  {
    "verse_id": 10,
    "translation": "پتہٕ  کٔر  (تَتھ  قرب  کس  تہ  وصال  کس  مقامس  پیٚٹھ)  تٔمۍ  (اللہ  تعالیٰ  ہن)  پننِس  (ٹٲٹھِس)  بندس  کُن  وحی  یۅسہٕ  (تہِ)  وحی  کٔرٕن۔"
  },
  {
    "verse_id": 11,
    "translation": "(تِہِندۍ)  دِلن  زون  نہٕ  تَتھ  خلاف  یہِ  (تِہٕنزو)  چشمو  وُچھ۔"
  },
  {
    "verse_id": 12,
    "translation": "کیا  تۆہۍ  چِھوا  تِمن  سٍتۍ  تَتھ  پیٚٹھ  ژُوان  یہِ  تِمَو  وُچھ۔"
  },
  {
    "verse_id": 13,
    "translation": "تہٕ  بے  شک  وُچھ  تِمَو  سُہ  (جلوہ  حق)  دۆیِمہِ  پھِرِ  (بیٚیہِ  تہٕ  تۆہۍ  چِھوا  اَکہِ  پھِرِ  وُچھنس  پیٚٹھ  ژُوان)۔ ﴿یم  معنی  چِھ  ابن  عباس،  ابوذرغفاری،  عکرمہ  التابعی،  حسن  بصری  التابعی،  محمد  بن  کعب  القرظی  التابعی،  کعب  الاحبارالتابعی،  امام  احمد  بن  حنبل  تہٕ  امام  ابوالحسن  اشعری  رضی  اللہ  عنہُم  تہٕ  باقی  امامن  ہٕندیٚن  قولن  پیٚٹھ۔﴾"
  },
  {
    "verse_id": 14,
    "translation": "سِدرۃ  المنتھی  ہس  نکھہٕ۔"
  },
  {
    "verse_id": 15,
    "translation": "تٔتھۍ  نِشہِ  چُھ  جنت  الماٰویٰ۔"
  },
  {
    "verse_id": 16,
    "translation": "ییٚلہِ  نورِ  حقٕکۍ  تجلیّات  سِدرَۃ  (المنتہیٰ)  ہس  (تہِ)  وَلُتھ  ٲسۍ  کران  یِم  زن  (تَتھ  پیٚٹھ)  سایہِ  کٔرِتھ  ٲسۍ ﴿یہِ  معنی  تہٕ  چُھ  امام  حسن  بصری  رضی  اللہ  عنہُ  تہٕ  کینٛژن  امامن  ہٕندین  قولن  پیٚٹھ۔﴾"
  },
  {
    "verse_id": 17,
    "translation": "تِہٕنز  چشم  نہٕ  گٔیہِ  بیٚیہِ  کُنہِ  طرفس  کُن  مٲیل  تہٕ  نَہ  دۯایہِ  حدٕ  برونٛہہ  (یتھ  وُچُھن  اوس  تٔتھۍ  پیٚٹھ  روٗز  جٔمِتھ) "
  },
  {
    "verse_id": 18,
    "translation": "بے  شک  وُچھہِ  تِمَو  (معراج  چہ  رٲژ)  پننِس  ربّ  سٕنزٕ  بَجہِ  نِشٲنِیہِ۔"
  },
  {
    "verse_id": 19,
    "translation": "کیا  تۅہیہِ  کۆروٕا،  لاتس  تہٕ  عزیٰ  ہس  (یعنی  یمن  دیوی  ین)  پیٚٹھ  غور  ؟"
  },
  {
    "verse_id": 20,
    "translation": "تہٕ  سۅ  ترییِم  بیاکھ  اَکھ  (دیوی)  منات  تہِ  (وُچھوا  غورٕ  سان  تۅہیہِ  چھَو  تِمہٕ  اللہ  تعالیٰ  سٕنزٕ  کورِ  تھاوِمَژٕ  بنٲوِتھ؟) "
  },
  {
    "verse_id": 21,
    "translation": "(اے  مشرکو!)  کیا  تُہٕندِ  خٲطرٕ  چھا  نیٚچِوۍ  تہٕ  تس  (اللہ  تعالیٰ  ہس)  خٲطرٕ  چھے٘  کورِ؟"
  },
  {
    "verse_id": 22,
    "translation": "(اگر  تُہُنٛد  تصوُر  صحیح  چُھ)  تیٚلہِ  چھے٘  یہِ  بٲگرن  سیٚٹھاہ  ناانصٲفی۔"
  },
  {
    "verse_id": 23,
    "translation": "مگر  (حقیقت  چھے٘  یہِ  زِ)  تِم  (پۅتٕلۍ)  چِھ  صرف  ناوٕے  ناو  یِم  تۅہیہِ  تہٕ  تُہٕندیٚو  مالیٚو  بُڈِ  ببو  تھٲوِمٕتۍ  چِھ۔  اللہ  تعالیٰ  ہن  کٔر  نہٕ  تِہِندِ  نسبتہٕ  کانٛہہ  دلیل  نٲزل،  تِم  لُکھ  چِھ  صرف  وہم  و  گمانٕچ  تہٕ  نفسٲنی  خواہشاتن  ہٕنز  پٲروی  کران  ییٚلہِ  زن  تِمن  نِشہِ  تِہِندِس  ربّ  سِندِ  طرفہٕ  ہدایت  آمُت  چُھ۔"
  },
  {
    "verse_id": 24,
    "translation": "کیا  انسان  سٕندِ  خٲطرٕ  چھا  سُہ  (سورُے  کینہہ)  دستیاب  ییٚمِیُک  سُہ  تمنا  چُھ  کران؟"
  },
  {
    "verse_id": 25,
    "translation": "بس  چُھ  ٲخرتُک  تہٕ  دنیاہُک  مٲلک  اللہ  تعالیٰ  ہٕے۔"
  },
  {
    "verse_id": 26,
    "translation": "تہٕ  آسمانن  منٛز  کٲتیاوَے  فرشتہٕ  چِھ  (زِ  کٲفر  تہٕ  مشرک  چِھ  تِہٕنز  عبادت  کران  تہٕ  تِمن  نِشہِ  چھَکھ  شفاعتٕچ  اُمید)  یہُِنٛد  شفاعت  کُنہِ  لگہِ  نہٕ  بکار  مگر  اَمہِ  پتہٕ  زِ  اللہ  تعالیٰ  یس  یژھان  چُھ  تہٕ  خۅش  چُھس  کران  تس  خٲطرٕ  چُھ  اجازت  کران  (جٲری)۔"
  },
  {
    "verse_id": 27,
    "translation": "بے  شک  یِمن  لُکن  ٲخرتس  پیٚٹھ  ایمان  چُھنہٕ  تِم  چِھ  فرشتن  تھاوان  زنانن  ہٕندۍ  ناو۔"
  },
  {
    "verse_id": 28,
    "translation": "تہٕ  تِمن  چُھنہٕ  اَمِیُک  کِہِنۍ  تہِ  علم،  تِم  چِھ  صرف  گمانس  پکان  پتہٕ  پتہٕ،  تہٕ  بے  شک  چُھنہٕ  یقین  کِس  مقابلس  منٛز  گمان  کہنٛی  تہ  وُقعت  تھاوان۔"
  },
  {
    "verse_id": 29,
    "translation": "لہٰذا  ڈٲلِو  تۆہۍ  پَنُن  توجہ  تس  نِشہِ  یُس  سانہِ  ذکرِ  نِشہِ  بُتھ  چُھ  پھِران  تہٕ  بیٚیہِ  چُھس  نہٕ  دنیٲوی  زندگی  وَرٲے  کانٛہہ  مقصد۔"
  },
  {
    "verse_id": 30,
    "translation": "تِمن  لُکن  ہٕندِ  علمہ  کہ  واتنیٚارُک  چُھ  یۅہے  حد،  بے  شک  چُھ  تُہُنٛد  ربّ  تس  شخصس  (تہِ)  وارٕ  پٲٹھۍ  زانان  یُس  تٔمۍ  سٕنزِ  وَتہِ  نِشہِ  ڈۆلمُت  چُھ  تہٕ  تس  شخصس  تہِ  چُھ  زانان  ییٚمۍ  ہدایت  لۆبمُت  چُھ۔"
  },
  {
    "verse_id": 31,
    "translation": "تہٕ  اللہ  تعالیٰ  سٕے  خٲطرٕ  چُھ  یِکینٛژھاہ  آسمانن  تہٕ  یِکینٛژھاہ  زمینس  منٛز  چُھ  تاکہ  یِمَو  لُکو  بُرایِیہِ  کرِ  تِمن  دِیہِ  تِہٕنزن  عملن  ہُنٛد  بدلہٕ  تہٕ  یِمَو  لُکو  نیکی  کرِ  تِمن  کرِ  رُت  اجرعطا۔"
  },
  {
    "verse_id": 32,
    "translation": "یِم  لُکھ  لۅکٹیٚو  گناہو  (تہٕ  لغزشو)  وَرٲے  بڈیٚو  گناہو  تہٕ  بے  حیٲیی  ہٕنزو  کامیٚو  نِشہِ  پرہیز  چِھ  کران،  بے  شک  چُھ  تُہُنٛد  ربّ  مغفرتٕچ  سیٚٹھاہ  گنجٲیِش  تھاوان،سُہ  چُھو  تۅہیہِ  وارٕ  پٲٹھۍ  زانان  ییٚلہِ  تٔمۍ  تُہٕنزِ  زندگی  ہُنٛد  ابتدا  تہٕ  نشونما  زمین  (یعنی  میٚژِ)  نِشہِ  کۆرمُت  اوس  تہٕ  ییٚلہِ  تۆہۍ  پننیٚن  ماجن  ہٕندِین  شکمن  منٛز  جنین  ہنٛدس  (یعنی  حمل  کِس)  صورتس  منٛز  ٲسۍوٕ،  لہٰذا  مَہ  ٲسِو  تۆہۍ  پننِس  پانس  سیٚٹھاہ  پاک  تہٕ  صاف  ونان،  سُہ  چُھ  وارٕ  پٲٹھۍ  زانان  زِ  (اصلی)  پرہیزگار  کُس  چُھ۔"
  },
  {
    "verse_id": 33,
    "translation": "کیا  تۅہیہِ  وُچھوٕ  سُہ  شخص  ییٚمۍ  (حق  نِشہِ)  بُتھ  پھِیُر؟"
  },
  {
    "verse_id": 34,
    "translation": "تہٕ  تٔمۍ  دِیُت  (حق  چہ  وَتہِ  منٛز)  کم  کینٛژھاہ  (مال)  تہٕ  (پتہٕ)  رۆٹُن  (اَتھہٕ)  پتھ۔"
  },
  {
    "verse_id": 35,
    "translation": "کیا  تس  نِشہِ  چھا  علمِ  غیب  زِ  سُہ  چُھ  وُچھان؟"
  },
  {
    "verse_id": 36,
    "translation": "کیا  تس  آیہِ  نا  تِمن  کتھن  ہٕنز  خبر  دِنہٕ  یِمہٕ  موسیٰ  (علیہ  السلام)  سٕندیٚن  صحیفن  منٛز  (درج)  آسہٕ؟"
  },
  {
    "verse_id": 37,
    "translation": "بیٚیہِ  آسہٕ  ابراہیم  (علیہ  السلام)  سٕندیٚن  (صحیفن  منٛز)  یِمَو  (اللہ  تعالیٰ  سُنٛد  پۯتھ  حکم)  کمالہٕ  سان  پوٗرٕ  کۆر۔"
  },
  {
    "verse_id": 38,
    "translation": "زِ  کانٛہہ  بورتُلن  وول  تُلہِ  نہٕ  بیٚیہِ  کٲنسہِ  (ہٕندیٚن  گناہن)  ہُنٛد  بور۔"
  },
  {
    "verse_id": 39,
    "translation": "تہٕ  یہِ  زِ  انسانس  میلہِ  (عدلہٕ  منٛزٕ)  تی  کینژھاہ  ییٚمِچ  تٔمۍ  کوٗشش  آسہِ  کٔرمٕژ  (روٗد  فضل  تَتھ  پیٚٹھ  چُھنہٕ  کٲنسہِ  ہُنٛد  حق  سُہ  چُھ  صرف  اللہ  تعالیٰ  سُنٛد  عطاتہٕ  رضا،  یس  پیٚٹھ  یوٗتاہ  یژھِ  تیوٗتاہ  کرِ)۔"
  },
  {
    "verse_id": 40,
    "translation": "تہٕ  یہِ  زِ  تٔمۍسٕنز  پۯتھ  (کانٛہہ)  کوٗشش  یِیہِ  عنقریب  ہاونہٕ  (یعنی  نٔنۍ  یِیہِ  کڑنہٕ)۔"
  },
  {
    "verse_id": 41,
    "translation": "پتہٕ  یِیہِ  تس  (تٔمۍ  سٕنزِ  پۯتھ  کوٗششہِ  ہُنٛد)  پوٗرِ  پوٗر  بدلہٕ  دِنہٕ۔"
  },
  {
    "verse_id": 42,
    "translation": "تہٕ  یہِ  زِ  (ٲخرکار)  چُھ  (سارِنٕے)  تُہٕندِس  ربّس  کُنُے  واتُن۔"
  },
  {
    "verse_id": 43,
    "translation": "تہٕ  یہِ  زِ  سُے  چُھ  (خۅشی  دِتھ)  اَسناوان  تہٕ  (غم  دِتھ)  چُھ  وَدناوان۔"
  },
  {
    "verse_id": 44,
    "translation": "تہٕ  یہِ  زِ  سُے  چُھ  موت  دِوان  تہٕ  زندٕہ  کران۔"
  },
  {
    "verse_id": 45,
    "translation": "تہٕ  یہِ  زِ  تٔمی  کٔرۍنَر  تہٕ  مادٕہ  زٕ  قسم  پٲدٕ۔"
  },
  {
    "verse_id": 46,
    "translation": "نطفہ  (اَکہِ  تولیدی  قطرٕہ)  نِشہِ  ییٚلہِ  سُہ  (مادٕہ  سٕنزِ  بچہِ  دانہِ  منٛز)  تراونہٕ  چُھ  یِوان۔"
  },
  {
    "verse_id": 47,
    "translation": "تہٕ  یہِ  زِ  (مرنہٕ  پتہٕ)  نَوِ  سرٕ  زندٕہ  کرُن  (تہِ)  چُھ  تٔسۍ  پیٚٹھ۔"
  },
  {
    "verse_id": 48,
    "translation": "تہٕ  یہِ  زِ  سُے  چُھ  (ضرورتہٕ  مطٲبق  دِتھ)  امیر  بناوان  تہٕ  سُے  چُھ  (ضرورت  کھوتہٕ  ہُریمانہٕ  دِتھ)  خزانہٕ  بران۔"
  },
  {
    "verse_id": 49,
    "translation": "تہٕ  یہِ  زِ  سُے  چُھ  شِعریٰ  (تارکہٕ)  سُنٛد  ربّ  (ییٚمۍ  سٕنز  جٲہلیت  کِس  دورس  منٛز  پوٗزا  ٲس  یِوان  کرنہٕ)۔"
  },
  {
    "verse_id": 50,
    "translation": "تہٕ  یہِ  زِ  تٔمی  کۆر  گۅڈنِیُک (قومِ) عاد  ہلاک۔"
  },
  {
    "verse_id": 51,
    "translation": "تہٕ  (قومِ)  ثمود  (تہِ)،  پتہٕ  تۯووُن  نہٕ  (تِمَو  منٛزٕ  کانٛہہ)  پتھ  کُن۔"
  },
  {
    "verse_id": 52,
    "translation": "تہٕ  اَمہِ  برونٛہہ  کۆرُن  قومِ  نوح  (تہِ  ہلاک)،  بے  شک  ٲسۍ  تِم  سیٚٹھہٕے  ظٲلم  تہٕ  سیٚٹھہٕے  بُتھۍ  پھِرۍ۔"
  },
  {
    "verse_id": 53,
    "translation": "تہٕ  (قومِ  لوط  چہ)  دُبہٕ  پھِرنہٕ  آمژٕ  بستی  دِژٕ  تٔمی  (تھۆد  تُلِتھ)  پتھر  دٲرِتھ۔"
  },
  {
    "verse_id": 54,
    "translation": "پس  کۆر  تِمن  وُرُن  ییٚمۍ  وُرُن  کۆر  (یعنی  پتہٕ  آو  تِمن  پیٚٹھ  کنہِ  روٗد  کرنہٕ)۔"
  },
  {
    "verse_id": 55,
    "translation": "لہٰذا  (اے  انسان!)  پننِس  پروردگار  سٕنزن  کمن  کمن  نعمتن  منٛز  کرکھ  ژٕ  شک۔"
  },
  {
    "verse_id": 56,
    "translation": "یِم  (رسولِ  اکرم  صلی  اللہ  علیہ  وسلم  تہِ)  چِھ  بروٗٹھِمیٚو  کھوژناون  والیٚو  منٛزٕ  اَکھ  کھوژناون  وٲلۍ۔"
  },
  {
    "verse_id": 57,
    "translation": "یِنہٕ  واجِنۍ  (قیامتٕچ  گٔر)  وٲژ  نکھہٕ۔"
  },
  {
    "verse_id": 58,
    "translation": "اللہ  تعالیٰ  ہس  وَرٲے  چُھنہٕ  تَتھ  کانٛہہ  ظٲہر  (تہٕ  قایِم)  کرن  وول۔"
  },
  {
    "verse_id": 59,
    "translation": "وۅنۍ  کیا  تۆہۍ  چِھو  ا  یمہِ  کلام  نِشہِ  تعجب  کران۔"
  },
  {
    "verse_id": 60,
    "translation": "تہٕ  تۆہۍ  چِھو  اَسان  تہٕ  وَدان  چِھو  نہٕ۔"
  },
  {
    "verse_id": 61,
    "translation": "تہٕ  تۆہۍ  چِھو  (غفلت  چہ)  گِندٕ  باشہِ  منٛز  پیٚتھ۔"
  },
  {
    "verse_id": 62,
    "translation": "لہٰذا  کٔرِو  اللہ  تعالیٰ  ہس  خٲطرٕ  سجدٕہ  تہٕ  (تٔمۍ  سٕنز)  عبادت  کٔرِو۔"
  }
]