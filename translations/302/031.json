[
  {
    "verse_id": 1,
    "translation": "الف  لام  میم (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان) "
  },
  {
    "verse_id": 2,
    "translation": "یِم  چِھ  حکمت  واجِنہِ  کتابِہ  ہٕندۍ  آیات۔"
  },
  {
    "verse_id": 3,
    "translation": "یۅسہٕ  نیکوکارن  خٲطرٕ  ہدایت  تہٕ  رحمت  چھے٘۔"
  },
  {
    "verse_id": 4,
    "translation": "یِم  لُکھ  نماز  چِھ  قٲیِم  کران  بیٚیہِ  چِھ  زکوٰۃ  دِوان  تہٕ  تِم  لُکھ  یِمن  ٲخرتس  پیٚٹھ  ایمان  چُھ۔"
  },
  {
    "verse_id": 5,
    "translation": "یِمے  لُکھ  چِھ  پننِس  ربّ  سٕندِ  طرفہٕ  ہدایتس  پیٚٹھ  تہٕ  یِمنٕے  لُکن  گژِھہ  کامیٲبی  حٲصل۔"
  },
  {
    "verse_id": 6,
    "translation": "تہٕ  لُکو  منٛزٕ  چِھ  کینہہ  تِتھۍ  تہِ  یِم  بے  ہوٗدٕہ  کلام  چِھ  مٔلۍ  ہیٚوان  تاکہ  سونچنہٕ  سمجھنہٕ  وَرٲے  ڈالن  لُکن  اللہ  تعالیٰ  سٕنزِ  وَتہِ  نِشہِ  بیٚیہِ  کرن  اَتھ  (وَتہِ)  ہزٕل،  تِمنٕے  لُکن  خٲطرٕ  چُھ  خٔجِل  کرن  وول  عذاب۔"
  },
  {
    "verse_id": 7,
    "translation": "تہٕ  ییٚلہِ  تٔمِس  پیٚٹھ  سٲنۍ  آیات  چِھ  پٔرِتھ  یِوان  بوزناونہٕ  تیٚلہِ  چُھ  سُہ  تکبر  سان  بُتھ  پھِران  زنتہٕ  تٔمۍ  تِم  بوٗزی  نہٕ،  زنتہٕ  تٔمۍ  سٕندیٚن  کنن  منٛز  (زَرِ  رُک)  گۅبیٚر  چُھ،  لہٰذا  بوزنٲوِیوٗن  سُہ  تۆہۍ  دگ  تُلوٕنہِ  عذابٕچ  خبر۔"
  },
  {
    "verse_id": 8,
    "translation": "بے  شک  یِمَو  لُکو  ایمان  اۆن  بیٚیہِ  روٗدۍ  نیک  عملہٕ  کران  تِہِندِ  خٲطرٕ  چِھ  نعمت  وٲلۍ  جنت۔"
  },
  {
    "verse_id": 9,
    "translation": "(تِم)  روزن  تِمن  منٛز  ہمیشہ،  اللہ  تعالیٰ  سُنٛد  وعدٕہ  چُھ  پۆز،  تہٕ  سُہ  چُھ  غٲلب،  حکمت  وول  چُھ۔"
  },
  {
    "verse_id": 10,
    "translation": "تٔمۍ  بنٲوۍ  آسمان  تھَمَو  وَرٲے  (یِتھہٕ  پٲٹھۍزن)  تو٘ہۍچِھووکھ  تِم  وُچھان  تہٕ  تٔمۍ  تھٲوۍ  زمینس  اندر  (تلہٕ  کنہِ  تہِ)  مضبوط  پہاڑ  تاکہ  تۅہیہِ  ہی٘تھ  گژِھہ  نہٕ  (سۅگردش  دوران)  نَٹٕنۍتہٕ  تٔمۍ  پٔھہلٲوۍ  اَتھ  منٛزپۯ  تھ  قٔسمٕکۍ  جانور،  تہٕ  اَسہِ  وول  آسمانہٕ  آب  تہٕ  اَسہِ  وۅپدٲوۍ  اَتھ  منٛزپۯ  تھ  قٔسمٕکۍ  جان  تہٕ  فٲیدٕہ  دِنہٕ  وٲلۍکُلۍ  کٔٹۍ۔"
  },
  {
    "verse_id": 11,
    "translation": "یہِ  چُھ  اللہ  تعالیٰ  سُنٛدمخلوق،  وۅنۍ  (اے  مشرکو!)  ہٲوِومے٘  یِکینٛژھاہ  اللہ  تعالیٰ  سٕندِ  وَرٲے  باقیو  آسہِ  پٲدٕ  کۆرمُت۔  بلکہ  چِھ  ظٲلم  ٹاکارٕہ  گمرٲہی  منٛز۔"
  },
  {
    "verse_id": 12,
    "translation": "تہٕ  بے  شک  کٔر  اَسہِ  لقمانس  حکمت  تہٕ  دانٲیی  عطا،  (تہٕ  تٔمِس  فرموو)  زِاللہ  تعالیٰ  سُنٛد  کر  شکر  تہٕ  یُس  شکر  چُھ  کران  سُہ  چُھ  پننی  فٲیدٕہ  خٲطرٕ  شکر  کران  تہٕ  یُس  ناشکری  چُھ  کران  تیٚلہِ  چُھ  بے  شک  اللہ  تعالیٰ  بے  نیاز  (پٲنۍ  پانہٕ)  چُھ  حمدُک  حقدار۔"
  },
  {
    "verse_id": 13,
    "translation": "تہٕ  (یادکٔرِو)  ییٚلہِ  لقمانن  پننِس  نیچوِس  وۆن  تہٕ  سُہ  اوس  تس  نصیحت  کران،  اے  میانہِ  گۆبرا!  اللہ  تعالیٰ  ہس  سٍتۍ  کٔرۍ  زیٚنہٕ  شرک،  بے  شک  چُھ  شرک  بۆڈ  بارٕ  ظلم۔"
  },
  {
    "verse_id": 14,
    "translation": "تہٕ  اَسہِ  کۆر  انسانس  تٔمۍ  سٕندِس  مٲلِس  ماجہِ  متعلق  (نیکی  ہُنٛد)  تٲکیدی  حکم،  یس  تٔمۍ  سٕنز  موج  تکلیفس  پیٚٹھ  تکلیف  کِس  حالتس  منٛز  (پننہِ  یٔڈ  منٛز)  برداش  کران  روٗز  تہٕ  ییٚمۍ  سُنٛد  دۅد  تۯاوُن  تہِ  دۅن  ؤرۍین  منٛز  چُھ  (تس  دِیُت  یہِ  حکم)  زِژٕ  کر  میون  (تہِ)  شکر  بیٚیہِ  کر  پننِس  مٲلِس  ماجہِ  ہُنٛد  تہِ۔  (ژے٘)  چُھے  میے  کُن  پۆت  پھیٖرِتھ  یُن۔"
  },
  {
    "verse_id": 15,
    "translation": "تہٕ  ہرگاہ  تِم  دۅشوے  ژے٘  پیٚٹھ  اَمہِ  کتھہِ  ہٕنز  کوشش  کرن  زِ  ژٕ  گژھکھ  سُہ  چیز  مے٘  سٍتۍ  شریک  بناوُن  ییٚمہ  سُند  (حقیقتُک)  ژے٘  کانٛہہ  علم  چُھے  نہٕ  تیٚلہِ  کٔرۍ  زیٚنہٕ  تِہٕنزاطاعت،  تہٕ  دنیا  چن  کامیٚن  منٛزدی  زِ  رٕتۍ  پٲٹھۍ  تِمن  ساتھ،  بیٚیہِ  کٔرۍزِ  (عقیدس  تہٕ  ٲخرت  کیٚن  معاملن  منٛز)  تس  شخصہٕ  سٕنز  پٲروی  ییٚمۍمے٘  کُن  آسہِ  توبُک  تہٕ  اطاعتُک  سلوک  پاننوومُت۔  چوٗنکہ  چُھے  ژے٘  میے  کُن  پۆت  پھیٖرِتھ  یُن  پتہٕ  کرہَو  بہٕ  تۆہۍتِمَو  کامیو  نِشہِ  باخبر  یِم  تۆہۍ  کران  روٗدِمٕتۍ  ٲسِو۔"
  },
  {
    "verse_id": 16,
    "translation": "(لقمانن  وۆن،)  اے  میانہِ  گۆبرا!  اگر  کانٛہہ  چیز  آسٕرۍ  دانس  یوت  آسہِ،  پتہٕ  ٲسۍتن  سُہ  خواہ  کُنہِ  پلس  منٛز  (کٔھٹِتھ)  یا  آسمانن  منٛز  یا  زمینس  منٛز  (تَمہِ  پتہٕ  تہِ)  کرِاللہ  تعالیٰ  تَتھ  (قیامت  کہ  حساب  خٲطرٕ)  موجود۔  بے  شک  چُھ  اللہ  تعالیٰ  سٔنۍ  نظر  تھاون  وول  (تہِ)  زٲنۍ  وُن  خبردار  (تہِ)۔"
  },
  {
    "verse_id": 17,
    "translation": "اے  میانہِ  گۆبرا!  ژٕ  تھاو  نماز  قٲیِم  بیٚیہِ  دِ  نیکی  ہُنٛد  حکم  تہٕ  بُرٲیی  نِشہِ  کرٹھاکھ  تہٕ  یُس  تکلیف  ژے٘  وٲتی  تَتھ  پیٚٹھ  کرصبر،  بے  شک  چھے٘  یِمہٕ  سیٚٹھاہ  ہمت  واجِنہِ  کامہِ۔"
  },
  {
    "verse_id": 18,
    "translation": "تہٕ  لُکن  نِشہِ  مَہ  پھِر  (تکبر  سان)  پَنُن  رۅے،تہٕ  زمینس  منٛز  مَہ  پکھ  غرورٕسان،  بے  شک  چُھ  اللہ  تعالیٰ  پۯتھ  تکبر  وٲلِس،  غرورٕ  سان  پکن  وٲلِس  ناپسند  کران۔"
  },
  {
    "verse_id": 19,
    "translation": "تہٕ  پننِس  پکنس  منٛز  وَرتاو  درمیٲنی  انداز،  تہٕ  پنٕنۍ  آواز  آس  ہنا  پست  تھاوان،  بے  شک  چھے٘  سارِوٕے  کھۅتہٕ  بُرٕ  آواز  خرٕ  سٕنز  آواز۔"
  },
  {
    "verse_id": 20,
    "translation": "(لوٗکو!)  کیا  تۅہیہِ  وُچُھو  نا  زِ  اللہ  تعالیٰ  ہن  چِھ  تُہٕندِ  خٲطرٕ  تِم  تمام  چیز  آیہِ  تن  تھٲوِمٕتۍ  یِم  آسمانن  منٛز  چِھ  تہٕ  یِم  زمینس  منٛز  چِھ،  تہٕ  تٔمۍ  چھے٘  تۅہیہِ  پیٚٹھ  پننہِ  ظٲہری  تہٕ  بٲطنی  نعمتہٕ  پوٗرٕ  کرِمَژٕ۔  تہٕ  لُکن  منٛز  چِھ  کینہہ  تِتھۍ  (تہِ)  یِم  اللہ  تعالیٰ  سٕندِس  بارس  منٛز  ژُوان  چِھ  علمہٕ  وَرٲے  تہٕ  ہدایت  وَرٲے  بیٚیہِ  روشن  کتابِہ  (ہٕنزِ  دلیلہِ)  وَرٲے۔"
  },
  {
    "verse_id": 21,
    "translation": "تہٕ  ییٚلہِ  تِمن  وَننہٕ  چُھ  یِوان  زِ  تۆہۍ  کٔرِو  تَمچِ  (یعنی  تمہِ  کتابِہ  ہٕنز)  پٲروی  یۅسہٕ  اللہ  تعالیٰ  ہن  چھے٘  نٲزل  کٔرمٕژ  تیٚلہِ  چِھ  ونان  (نَہ)  بلکہ  کرو  أسۍتمہِ  چی  (یعنی  تمی  طریقٕچ)  پٲروی  یَتھ  پیٚٹھ  اَسہِ  پَنُن  مول  بُڈِ  بب  وُچھ،  یۆدوَے  زن  تِمن  شیطان  آسہِ  جہنم  کِس  عذابس  کُنُے  ناد  دِوان۔"
  },
  {
    "verse_id": 22,
    "translation": "یُس  شخص  پننہِ  فرمانبردٲری  ہُنٛد  رۅخ  اللہ  تعالیٰ  ہس  کُن  نۆمراوِ  بیٚیہِ  آسہِ  سُہ  (پننہِ  عملہِ  تہٕ  حالہٕ  کِنۍ)  احسان  کرن  وول  تہِ  تیٚلہِ  رۆٹ  تٔمۍ  مضبوط  دٲیرہ  پۅختگی  سان،  تہٕ  تمام  کامیٚن  ہُنٛد  انجام  چُھ  اللہ  تعالیٰ  سٕے  کُن۔"
  },
  {
    "verse_id": 23,
    "translation": "تہٕ  یُس  کفر  چُھ  کران  (اے  حبیبِ  مکرّم!)  تٔمۍ  سُنٛد  کفر  مَہ  کٔرۍنَو  تۅہیہِ  دِل  ملوٗل،  تِمن  (تہِ)  چُھ  اَسی  کُن  پۆت  پھیٖرِتھ  یُن،  أسۍ  کروکھ  تِم  تِمَو  اعمالو  نِشہِ  باخبر  یِم  تِم  کران  چِھ  روٗدِمٕتۍ،  بے  شک  چُھ  اللہ  تعالیٰ  سیٖنن  ہٕنزٕ  (کٔھٹِتھ)  کتھہٕ  وارٕ  پٲٹھۍ  زانن  وول۔"
  },
  {
    "verse_id": 24,
    "translation": "أسۍ  واتناووتِمن  (دنیاہس  منٛز)  رَژھ  کھنڈ  فٲیدٕہ  پتہٕ  نِموکھ  أسۍ  تِم  بے٘  بس  کٔرِتھ  سخت  عذابس  کُن۔"
  },
  {
    "verse_id": 25,
    "translation": "تہٕ  اگر  تۆہۍ  تِمن  پٕۯژِھو  زِ  (سٲری)  آسمان  تہٕ  زمین  کٔمۍ  کٔرۍ  پٲدٕ۔  تیٚلہِ  ونن  تِم  ضرور  زِاللہ  تعالیٰ  ہن،  تۆہۍ  فرمٲوِو،  تمام  تعریف  چِھ  اللہ  تعالیٰ  سٕندی  خٲطرٕ  بلکہ  چِھنہٕ  تِمَو  منٛزٕ  اکثر  لُکھ  زانان۔"
  },
  {
    "verse_id": 26,
    "translation": "یِکینژھاہ  آسمانن  تہٕ  زمینس  منٛز  چُھ  (سورُے)  چُھ  اللہ  تعالیٰ  سُندُے،  بے  شک  چُھ  اللہ  تعالیٰ  ہٕے  بے  نیاز  (پٲنۍ  پانے)  حمدس  لایق۔"
  },
  {
    "verse_id": 27,
    "translation": "تہٕ  ہرگاہ  زمینس  منٛز  ییٖتیاہ  کُلۍ  چِھ  (سٲری)  قلم  آسن  تہٕ  سمندر  (آسن  میٖل)  تہٕ  اَمہِ  پتہٕ  کرو  مزید  ستھ  سمندر  اَتھ  پیٹھ  اضافہ  (تیٚلہِ  تہِ)  گژھن  نہٕ  اللہ  تعالیٰ  سٕندۍ  کلمات  ختم۔  بے  شک  چُھ  اللہ  تعالیٰ  غٲلب،  حکمت  وول  چُھ۔"
  },
  {
    "verse_id": 28,
    "translation": "تۆہۍ  سٲری  پٲدٕ  کرٕنۍ  تہٕ  تۆہۍ  سٲری  (مرنہٕ  پتہٕ)  تُلٕنۍ  چُھ  (اللہ  تعالیٰ  سٕندِ  قدرت  خٲطرٕ)  صرف  اَکھ  شخص  (پٲدٕ  کرُن  تہٕ  تُلُن)  ہیوٗ۔  بے  شک  چُھ  اللہ  تعالیٰ  بوزن  وول  وُچھن  وول۔"
  },
  {
    "verse_id": 29,
    "translation": "کیا  تۅہیہِ  وُچُھو  نا  زِ  اللہ  تعالیٰ  چُھ  رٲژ  کران  دۅہس  منٛز  دٲخل  تہٕ  دۅہس  چُھ  کران  رٲژ  منٛز  دٲخل  تہٕ  (تٔمی  چُھ)  آفتاب  تہٕ  زون  تھٲومٕژ  مسخر  کٔرِتھ،  پرتھ  کانٛہہ  چُھ  أکِس  مقرر  وقتس  تام  پکان  بیٚیہِ  یہِ  زِ  اللہ  تعالیٰ  چُھ  تِمَو  (تمام)  کامیٚو  نِشہِ  باخبریِمہٕ  تۆہۍ  کران  چِھو۔"
  },
  {
    "verse_id": 30,
    "translation": "یہِ  چُھ  اَمہِ  مۅکھہٕ  زِ  اللہ  تعالیٰ  ہٕے  چُھ  حق  تہٕ  یہِٕنز  یِم  لُکھ  اللہ  تعالیٰ  ہس  وَرٲے  عبادت  چِھ  کران،  تِم  چِھ  بٲطل  بیٚیہِ  یہِ  زِ  اللہ  تعالیٰ  ہٕے  چُھ  بلند  تہٕ  بالا،  تھدِ  پایُک۔"
  },
  {
    "verse_id": 31,
    "translation": "کیا  تۅہیہِ  وُچُھو  نا  زِ  ناوٕ  چھے٘  سمندرس  منٛزاللہ  تعالیٰ  سٕندِ  نعمت  سٍتۍ  پکان  تاکہ  سُہ  ہاویٚو  تۅہیہِ  پننہِ  کینہہ  نِشٲنِیہِ۔  بے  شک  چھے٘  اَتھ  منٛز  پۯتھ  صبرکرن  وٲلۍ  سٕندِ  خٲطرٕ  تہٕ  شکر  کرن  وٲلۍ  سٕندِ  خٲطرٕ  نشٲنیہِ۔"
  },
  {
    "verse_id": 32,
    "translation": "تہٕ  ییٚلہِ  سمندرٕچ  لہر  (پہاڑن،  اۆبرن  یا)  سائبانن  ہٕندۍ  پٲٹھۍتِمن  پیٚٹھ  وُرُن  چھے٘  کران  تیٚلہِ  چِھ  تِم  (کٲفر  تہٕ  مشرک)  اللہ  تعالیٰ  ہس  تٔسۍ  کُن  پنٕنۍ  اطاعت  خٲلص  کٔرِتھ  آلو  لاگان  کرُن،  پتہٕ  ییٚلہِ  سُہ  بچٲوِتھ  تِمن  ہۅچھرس  کُن  چُھ  نِوان،  تِمَو  منٛزٕ  چِھ  صرف  کٔژتامٕے  اعتدال  چِہ  وَتہِ  (یعنی  ہدایت  چِہ  وَتہِ)  پیٚٹھ  پکن  وٲلۍ  آسان،  تہٕ  سانیٚن  آیاتن  چُھنہٕ  کانٛہہ  انکار  کران  (مگر)  پۯتھ  بٔڑِس  وعدٕہ  پُھٹراون  وٲلِس  تہٕ  بٔڑِس  ناشکرگزارس  وَرٲے۔"
  },
  {
    "verse_id": 33,
    "translation": "اے  لوٗکو!  پننِس  ربّس  کھوٗژِوٗ  تہٕ  تَتھ  دۅہس  کھوٗژِو  ییٚمہِ  دۅہ  کانٛہہ  مول  ہیٚکہِ  نہٕ  پننِس  نیچِوۍسٕندِ  طرفہٕ  بدلہٕ  دِتھ  تہٕ  نَہ  آسہِ  کانٛہہ  تِیُتھ  نیٚچُو  یُس  پننِس  مٲلۍ  سٕندِ  طرفہٕ  کینہہ  تہِ  بدلہٕ  دِنہٕ  وول  آسہِ،  بے  شک  چُھ  اللہ  تعالیٰ  سُنٛد  وعدٕہ  پۆز  لہٰذا  گژھیٚو  نہٕ  توہیہِ  دنیاہٕچ  زندگی  ہرگز  تہِ  دوکھس  منٛز  تراوٕنۍ  تہٕ  نَہ  گژھیٚو  فریب  دِنہٕ  وول  (شیطانٕے)  توہیہِ  اللہ  تعالیٰ  سٕندِس  بارس  منٛز  دوکھس  منٛزتراوُن۔"
  },
  {
    "verse_id": 34,
    "translation": "بے  شک  چُھ  اللہ  تعالیٰ  سٕے  نِشہِ  قیامتُک  علم،  تہٕ  سُے  چُھ  روٗد  والان،  تہٕ  یِکینٛژھاہ  بچہِ  دانیٚن  منٛز  چُھ  تس  چھے٘  پے  تہٕ  کانٛہہ  شخص  چُھنہٕ  یہِ  زانان  زِ  پگاہ  کیا  (عمل)  کماوِ  سُہ  تہٕ  نَہ  چُھ  کانٛہہ  شخص  یہِ  زانان  زِ  سُہ  کتھ  سرزمینس  منٛزمَرِ  بے  شک  چُھ  اللہ  تعالیٰ  وارٕ  پٲٹھۍ  زانن  وول،خبرتھاون  وول،  (یعنی  علیم  بالذّات  چُھ  تہٕ  خبیر  للغیر  چُھ،  پٲنۍ  پانہٕ  چُھ  پۯتھ  چیزُک  علم  تھاوان  تہٕ  یس  خۅش  گژھیٚس  تس  چُھ  باخبر  تہِ  کران)۔"
  }
]