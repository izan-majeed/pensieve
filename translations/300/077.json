[
  {
    "verse_id": 1,
    "translation": "تِمن  ﴿ہوا ہن﴾  ہُند  قَسم  یِم  پیوٚٹُھس  پیٚٹھ  چِھ  سوزنہٕ  یِوان۔"
  },
  {
    "verse_id": 2,
    "translation": "پتہٕ  چِھ  طوٗفٲنی  رفتارِ  سان  پکان۔"
  },
  {
    "verse_id": 3,
    "translation": "تہٕ  ﴿اوٚبرس﴾  چِھ  تھوٚد  تُلِتھ  پٔھٲلاوان۔"
  },
  {
    "verse_id": 4,
    "translation": "پتہٕ  چِھ  ﴿تِمن﴾  پھاسوِتھ  جُدا  کران۔"
  },
  {
    "verse_id": 5,
    "translation": "پتہٕ  چِھ  ﴿دِلن  منٛز  اللہ  تعالیٰ  سٕنز﴾  یاد  تراوان۔"
  },
  {
    "verse_id": 6,
    "translation": "عذرٕ کہ  طور  نَتہٕ  کھۅژناونہٕ  کہ  طور۔  ﴿یعنی  کُنہِ  وِزِ  چِھ  تِہندِ  نَہ  یِنہٕ  کہ  وجہ  سٍتۍ  تہٕ  قحطُک  خطرہ  پٲدٕ  سپدنہٕ  سٍتۍ  دل  غمگین  سپدان  تہٕ  لُکھ  چِھ  لاگان  خُدایس  برونٛہہ  کنہِ  توبہٕ  تہٕ  استغفار  کرُن۔  کُنہِ  ساعتہٕ  ییٚلہِ  تِم  رحمتِ  باران  ہیٚتھ  چِھ  یِوان  تمہِ  ساعتہٕ  چِھ  لُکھ  اللہ  تعالیٰ  سُند  شکر  کران  تہٕ  کُنہِ  وِزِ  چھےٚ  تِہٕنز  طوفٲنی  سختی  دِلن  منٛز  بیم  پٲدٕ  کران،  تہٕ  تبٲہی  ہٕندِ  ڈرٕ  چِھ  لُکھ  خُدایس  کُن  رجوع  کران۔﴾"
  },
  {
    "verse_id": 7,
    "translation": "ییٚمہِ  چیزُک  تۅہیِہ  سٍتۍ  وعدٕہ  چُھ  یِوان  کرنہٕ  سُہ  چُھ  ضرور  واقع  سپدن  وول۔  ﴿یعنی  ہوا ہن  ہُند  یِہ  انتظام  چُھ  امہِ  کتھہِ  ہٕنز  شہادت  دِوان  زِ  اکہِ  وقتہٕ  یِیہِ  قیامت  ضرور۔  اگرچہِ  ہوا  مخلوقن  ہٕنزِ  زندگی  خٲطرٕ  اکھ  اہم  ذریعہ  چُھ  مگر  اللہ  تعالیٰ  ییٚلہِ  ییٚژِھہ،  اتھ  ہیٚکہِ  تبٲہی  ہُند  ذریعہ  بنٲوِتھ  تہٕ  بناوان  تہِ  چُھ۔﴾"
  },
  {
    "verse_id": 8,
    "translation": "پتہٕ  ییٚلہِ  تارک  بے نوٗر  سپدن۔"
  },
  {
    "verse_id": 9,
    "translation": "تہٕ  آسمان  یِیہِ  پھاسَونہٕ۔"
  },
  {
    "verse_id": 10,
    "translation": "تہٕ  پہاڑ  یِن  دوننہٕ۔"
  },
  {
    "verse_id": 11,
    "translation": "تہٕ  رسولن  ہٕنزِ  حٲضری  ہُند  وقت  واتہِ۔  ﴿قرآن  عظیمس  منٛز  چھےٚ  واریاہن  جاین  یِہ  کتھہ  بیان  کرنہٕ  آمٕژ  زِ  میدانِ  حشرس  منٛز  ییٚلہِ  اِنسٲنی  زُریٲژ  ہُند  مقدمہٕ  پیش  سپدِ  پرٛتھ  قومُک  رسول  یِیہِ  شہادت  خٲطرٕ  پیش  کرنہٕ  تاکہ  سُہ  دِیِہ  امہِ  کتھہِ  ہٕنز  گوٲہی  زِ  تٔمۍ  اوس  اللہ  تعالیٰ  سُند  پیغام  لُکن  تام  واتنوومُت﴾،  ﴿تمہِ  دۅہ  سپدِ  سُہ  چیز  ضرور  واقع﴾"
  },
  {
    "verse_id": 12,
    "translation": "کمہِ  دۅہ  خٲطرٕ  چھےٚ  یِہ  کٲم  آمٕژ  تُلِتھ  تھاونہٕ؟"
  },
  {
    "verse_id": 13,
    "translation": "فاصلہٕ  کہ  دۅہ  خٲطرٕ۔"
  },
  {
    "verse_id": 14,
    "translation": "تہٕ  تۅہیِہ  کیا  خبر  چَھو  زِ  سُہ  فاصلُک  دۅہ  کیا  چُھ؟"
  },
  {
    "verse_id": 15,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔"
  },
  {
    "verse_id": 16,
    "translation": "کیا  اَسہِ  کٔرۍ نا  بروٗنٹھِم  ہلاک؟"
  },
  {
    "verse_id": 17,
    "translation": "پتہٕ  کڑوکھ  أسۍ  تِمنٕے  پتہٕ  پٔتِم۔"
  },
  {
    "verse_id": 18,
    "translation": "مُجرمن  سٍتۍ  چِھ  أسۍ  یی  کینژھاہ  کران۔"
  },
  {
    "verse_id": 19,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔  ﴿یتھ  جایِہ  چھےٚ  یِہ  کتھ  اتھ  معنیس  منٛز  ورتاونہٕ  آمٕژ  زِ  دُنیاہس  منٛز  یُس  تِہُنٛد  انجام  سپُدمُت  چُھ،  یا  آیندٕہ  سپدِ  سُہ  چُھنہٕ  تِہُنٛد  اصلی  سزا  کینہہ،  بلکہ  اصلی  تبٲہی  سپدِ  تِمن  پیٚٹھ  فٲصلہٕ  کہ  دۅہ  نٲزِل۔﴾"
  },
  {
    "verse_id": 20,
    "translation": "کیا  اَسہِ  چِھونا  توٚہۍ  اکہِ  حقیر  آبہٕ  نِشہ  پٲدٕ  کٔرِمٕتۍ؟"
  },
  {
    "verse_id": 21,
    "translation": "تہٕ  تھوو  سُہ  أکِس  محفوظ  جایِہ  ٹٔھہرٲوِتھ۔"
  },
  {
    "verse_id": 22,
    "translation": "أکِس  مقرر  وقتس  تام۔"
  },
  {
    "verse_id": 23,
    "translation": "تیٚلہِ  وُچِھو،  اسہِ  ٲس  اتھ  پیٚٹھ  قدرت،  لہٰذا  چِھ  أسۍ  سیٚٹھاہ  جان  قدرت  تھاون  وٲلۍ۔"
  },
  {
    "verse_id": 24,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔  ﴿یعنی  موت  پتہٕ  زندگی  ہٕندِ  امکانٕچ  یِہ  ٹاکارٕہ  دلیل  برونٛہہ  کنہِ  ٲسِتھ  تہِ  یِم  لُکھ  اَز  اَتھ  بُتھ  چِھ  پِھران،  تِم  وُچھن  تمہِ  دۅہ  تبٲہی۔﴾"
  },
  {
    "verse_id": 25,
    "translation": "کیا  اَسہِ  بنٲو  نا  زمین  کۅم  کٔرِتھ  ؤٹِتھ  اَنن  واجِنۍ؟"
  },
  {
    "verse_id": 26,
    "translation": "زندن  خٲطرٕ  تہِ  تہٕ  مۅردن  خٲطرٕ  تہِ۔"
  },
  {
    "verse_id": 27,
    "translation": "تہٕ  اَتھ  منٛز  جمٲوۍ  بلند  تہٕ  بالا  پہاڑ،  تہٕ  توٚہۍ  چٲوِو  میوٗٹھ  آب۔"
  },
  {
    "verse_id": 28,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔  ﴿یعنی  یِم  لُکھ  اللہ  تعالیٰ  سٕندِ  قدرتٕکۍ  تہٕ  حکمتٕکۍ  یِم  کرِشمہٕ  وُچِھتھ  تہِ  ٲخرت  ممکن  تہٕ  معقول  آسنس  انکار  چِھ  کران،  تِم  چِھ  پننہِ  اَتھ  خام  خیٲلی  منٛز  آوٕرۍ  یژھان  روزُن  تہٕ  روٗزِتن،  ییٚمہِ  دۅہ  یِہ  سورُے  کینہہ  تِہندیٚن  توقعاتن  خلاف  پیش  یِیِہ،  تمہِ  دۅہ  لگہِ  تِمن  پے  زِ  یِہ  غلطی  کٔرِتھ  ہیٚژ  تِمو  پننی  خٲطرٕ  تبٲہی  موٚلۍ۔﴾"
  },
  {
    "verse_id": 29,
    "translation": "پٔکِو  وۅنۍ  تٔتھۍ  چیزس  کُن  یُس  توٚہۍ  اَپُز  ٲسِو  زانان۔  ﴿ٲخرتٕکۍ  دلٲیل  دِنہٕ  پتہٕ  چُھ  وۅنۍ  یِہ  وننہٕ  یِوان  زِ  ییٚلہِ  سُہ  واقع  سپدِ  تیٚلہِ  کُس  حشر  سپدِ  یِمن  منکرن  تَتہِ﴾"
  },
  {
    "verse_id": 30,
    "translation": "پٔکِو  تتھ  سایس  کُن  یُس  تُرٛہ  شاخل  آسہِ۔  ﴿سایِہ  نِشہِ  چُھ  مُراد  دٕہُک  سایِہ،  تہٕ  ترٛیٚن  شاخن  ہُند  مطلب  چُھ  یِہ  زِ  ییٚلہِ  کانٛہہ  سیٚٹھاہ  بوٚڈ  دٕہۍ  لمبُکھ  وۅتھان  چُھ،  سُہ  چُھ  ہیوٚر  کٔھسِتھ  پتہٕ  کینژھن  شاخن  منٛز  تقسیم  سپدان۔﴾"
  },
  {
    "verse_id": 31,
    "translation": "نَہ  شیہجار  دِنہٕ  وول  تہٕ  نَہ  نارٕ  چپٲژ  نِشہِ  بچاوَن  وول۔"
  },
  {
    "verse_id": 32,
    "translation": "سُہ  نار  چَھکہِ  محل  خانن  ہِشہِ  بجہِ  بجہِ  تِمبرٕ۔  ﴿یِمہٕ  تھوٚد  وۅتھان  وۅتھان  تِژٕھہ  باسن﴾"
  },
  {
    "verse_id": 33,
    "translation": "زنتہٕ  تِمہٕ  لیٚدٕرۍ  اوٗنٹ  چِھ۔"
  },
  {
    "verse_id": 34,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔"
  },
  {
    "verse_id": 35,
    "translation": "یِہ  چُھ  سُہ  دۅہ  یتھ  منٛز  تِم  کِہِنۍ  وَنن  نہٕ۔"
  },
  {
    "verse_id": 36,
    "translation": "تہٕ  نہ  یِیہِ  تِمن  موقع  دِنہٕ  زِ  کانٛہہ  عذر  کٔرِن  پیش۔  ﴿یعنی  تِمن  خلاف  یِیہِ  مُقدمہٕ  تِژَھو  مضبوط  شہادتو  سٍتۍ  ثٲبت  کرنہٕ  زِ  تِمن  گژِھ  دَم۔  تہٕ  تِہِندِ  خٲطرٕ  روزِ  نہٕ  کانٛہہ  عذر  پیش  کرنٕچ  گُنجٲیش۔﴾"
  },
  {
    "verse_id": 37,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔"
  },
  {
    "verse_id": 38,
    "translation": "یِہ  چُھ  فٲصلُک  دۅہ،  اسہِ  چِھو  توٚہۍ  تہٕ  تۅہیِہ  بروٗنٹھم  گُزریمٕتۍ  لُکھ  جمع  کٔرِمٕتۍ۔"
  },
  {
    "verse_id": 39,
    "translation": "وۅنۍ  اگر  توٚہۍ  کانٛہہ  چال  چلٲوِتھ  ہیٚکِو  تیٚلہِ  وُچِھو  میٲنِس  مقابلس  منٛز  چلٲوِتھ۔"
  },
  {
    "verse_id": 40,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔"
  },
  {
    "verse_id": 41,
    "translation": "متقی  لُکھ  چِھ  اَز  شیہجارن  تہٕ  ناگن  منٛز۔"
  },
  {
    "verse_id": 42,
    "translation": "تہٕ  یِم  میوٕہ  تِم  یژھن  ﴿تِہندِ  خٲطرٕ  چِھ  حٲضر﴾۔"
  },
  {
    "verse_id": 43,
    "translation": "کھیٚیِو  تہٕ  چیٚیِو  مزٕہ  سان  پننیٚن  تِمن  عملن  ہٕندِس  معاوضس  منٛز  یِمہٕ  توٚہۍ  کران  چِھو  روٗدِمٕتۍ۔"
  },
  {
    "verse_id": 44,
    "translation": "أسۍ  چِھ  نیک  لُکن  یُتُھے  جزا  دِوان۔"
  },
  {
    "verse_id": 45,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔"
  },
  {
    "verse_id": 46,
    "translation": "کھیٚیِو  تہٕ  کٔرِو  مزٕہ  کینژھن  دۅہن  ﴿وۅنۍ  چِھ  کلام  ختم  کران  کران  یِم  کلمات  نَہ  صرف  کفارِ  مکن  بلکہ  دُنیا  کیٚن  تمام  کُفّارن  مخٲطب  کٔرِتھ  وَننہٕ  یِوان﴾  درحقیقت  چِھو  توٚہۍ  لُکھ  مُجرم۔"
  },
  {
    "verse_id": 47,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔"
  },
  {
    "verse_id": 48,
    "translation": "ییٚلہِ  یِمن  وننہٕ  چُھ  یِوان  زِ  ﴿خُدایس  برونٛہہ  کنہِ﴾  نٔمِو  تیٚلہِ  چِھنہٕ  نَمان۔"
  },
  {
    "verse_id": 49,
    "translation": "تبٲہی  چھےٚ  تمہِ  دۅہ  بُتھ  پِھرن  والیٚن  خٲطرٕ۔"
  },
  {
    "verse_id": 50,
    "translation": "ییٚمہِ  ﴿قرآن﴾  پتہٕ  کُس  کلام  ہیٚکہِ  وۅنۍ  تِیُتھ  ٲسِتھ  یتھ  پیٚٹھ  یِم  ایمان  اَنن؟"
  }
]