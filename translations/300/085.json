[
  {
    "verse_id": 1,
    "translation": "مضبوط  قلعہ  والہِ  آسمانُک  قسم،  ﴿اَمہِ  نِشہِ  چُھ  مُراد  آسمانٕکۍ  عظیمُ  الشان  تارک  تہٕ  سیارٕہ﴾"
  },
  {
    "verse_id": 2,
    "translation": "تہٕ  تَمہِ  دۅہُک  ییٚمیُک  وعدٕہ  چُھ  کرنہٕ  آمُت،  ﴿یعنی  قیامت﴾"
  },
  {
    "verse_id": 3,
    "translation": "تہٕ  وُچَھن  وٲلۍ  سُنٛد  تہٕ  اَتھہٕ  یِنہٕ  والہِ  چیزُک،  ﴿وُچَھن  وٲلِس  نِشہِ  چُھ  مُراد  سُہ  پرٛتھ  کانٛہہ  شخص  یُس  قیامت کہ  دۅہ  حٲضر  آسہِ  تہٕ  اَتھہِ  یِنہٕ  وول  چیز  چھےٚ  پانہٕ  قیامت  ییٚمِکۍ  ہولناک  احوال  سٲری  وُچھن  وٲلۍ  وُچھن﴾"
  },
  {
    "verse_id": 4,
    "translation": "مارٕ  گٔے  چاہ  وٲلۍ۔"
  },
  {
    "verse_id": 5,
    "translation": "﴿تَمہِ  چاہکۍ﴾  یَتھ  منٛز  سُہ  زالُن  اوس  یَتھ  نارٕ  لمبک  وۅتھان  ٲسۍ۔"
  },
  {
    "verse_id": 6,
    "translation": "ییٚلہِ  تِم  اَمہِ  چاہ  کِس  بٔٹھِس  پیٚٹھ  بِہِتھ  ٲسۍ۔"
  },
  {
    "verse_id": 7,
    "translation": "تہٕ  یِکینٛژھا  تِم  ایمان  اَنن  والیٚن  سٍتۍ  کران  ٲسۍ  تہِ  ٲسۍ  وُچھان  ﴿چاہ  وٲلۍ  نِشہِ  چُھ  مُراد  تِم  لُکھ  یِمَو  بڈیٚن  بڈیٚن  چاہن  منٛز  نار  زول  تہٕ  ایمان  اَنن  وٲلۍ  لگٲوِکھ  یِمن  منٛز،  تہٕ  پننیو  أچھو  اوسُکھ  تِہندِ  دَزنُک  تماشہِ  وُچھمُت۔  مارٕ  گٔے  چُھ  مطلب  تھاوان  زِ  یِمن  ؤژھ  خداے  سٕنٛز  لعنت  تہٕ  سپٕدۍ  عزابٕکۍ  حقدار﴾"
  },
  {
    "verse_id": 8,
    "translation": "تہٕ  یِمن  اہلِ  ایمانن  سٍتۍ  ٲس  نہٕ  تِہٕنٛز  دشمنی  اَمہِ  وجہ  ورٲے  کِہٕنۍ  زِ  تِمو  اوس  تَس  خدایس  پیٚٹھ  ایمان  اوٚنمُت  یُس  زبردست  تہٕ  پننِس  ذاتس  اندر  محمود  چُھ۔"
  },
  {
    "verse_id": 9,
    "translation": "یُس  آسمانن  تہٕ  زمین کہ  سلطنتُک  مٲلِک  چُھ،  تہٕ  سُہ  اللہ  تعالیٰ  چُھ  سورُے  کینہہ  وُچھان۔"
  },
  {
    "verse_id": 10,
    "translation": "یِمو  لُکو  مومن  مردَن  تہٕ  مومن  مستوراتن  پیٚٹھ  ستم  کوٚر  تہٕ  پتہٕ  کوٚرُکھ  نہٕ  اَمہِ  نِشہِ  توبہٕ،  یقیناً  چُھ  تِہنٛدِ  خٲطرٕ  جہنمُک  عذاب،  تہٕ  تِہنٛدِ  خٲطرٕ  چُھ  سزا  زِ  تِم  یِن  زالنہٕ۔"
  },
  {
    "verse_id": 11,
    "translation": "یِمَو  لُکو  ایمان  اوٚن  تہٕ  بیٚیہِ  کریٚکھ  نیک  عملہٕ،  یقیناً  چِھ  تِہنٛدِ  خٲطرٕ  جنتٕکۍ  باغ  یِمن  بٔنۍ کِنۍ  کۅلہٕ  آسن  پکان،  یِہ  چھےٚ  بٔڈ  کامیٲبی۔"
  },
  {
    "verse_id": 12,
    "translation": "پَزر  چُھ  یِہ  زِ  تُہٕنٛدِس  رب  سٕنٛز  پکڑ  چھےٚ  واریاہ  سخت۔"
  },
  {
    "verse_id": 13,
    "translation": "سُے  چُھ  گۅڈٕ  پٲدٕ  کران  تہٕ  سُے  کرِ  دُبارٕہ  پٲدٕ۔"
  },
  {
    "verse_id": 14,
    "translation": "سُہ  چُھ  بخشنہٕ  وول،  محبت  کرن  وول۔"
  },
  {
    "verse_id": 15,
    "translation": "عرشُک  مٲلِک،  بزرگ  تہٕ  برتر  چُھ۔"
  },
  {
    "verse_id": 16,
    "translation": "تہٕ  یِکینٛژھا  ییٚژھِہ  تہِ  کرن  وول  چُھ۔"
  },
  {
    "verse_id": 17,
    "translation": "تۅہیِہ  نِشہِ  وٲژاہ  لشکرن  ہٕنٛز  خبر؟"
  },
  {
    "verse_id": 18,
    "translation": "فرعون  تہٕ  ثمود  ﴿کیٚن  لشکرن﴾  ہٕنٛز؟"
  },
  {
    "verse_id": 19,
    "translation": "مگر  یِمو  لُکو  کفُر  چُھ  کوٚرمُت  تِم  چِھ  انکار  کرنس  کُن  لٔگۍمٕتۍ۔"
  },
  {
    "verse_id": 20,
    "translation": "حالانکہ  اللہ  تعالیٰ ہَن  چِھ  تِم  گھیرس  اندر  رٔٹمٕتۍ۔"
  },
  {
    "verse_id": 21,
    "translation": "﴿تِہنٛدِ  کرنہٕ  سٍتۍ  چُھنہٕ  یَتھ  قرآنس  کِہِنۍ  تہِ  بِگڑان﴾  بلکہ  چُھ  یِہ  قرآن  بلند  پایِہ۔"
  },
  {
    "verse_id": 22,
    "translation": "تَتھ  لوحس  منٛز  چُھ  ﴿نقش  سپدِتھ﴾  یُس  محفوظ  چُھ  ﴿مطلب  چُھ  یِہ  زِ  قرآنُک  لیوٚکھمُت  چُھ  اَٹل  اللہ  تعالیٰ  سٕنٛدِس  تَتھ  لوحِ  محفوظس  منٛز  چُھ  ثبت  یتھ  منٛز  نہٕ  کانٛہہ  ہیرٕ  پھیرٕ  ہیٚکہِ  سپدِتھ﴾۔"
  }
]