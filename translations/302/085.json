[
  {
    "verse_id": 1,
    "translation": "بروج (یعنی  گنگ  آرٕہ) والہِ  آسمانُک  قسم۔"
  },
  {
    "verse_id": 2,
    "translation": "تہٕ  تَمہِ  دۅہُک  قسم  ییٚمِیُک  وعدٕہ  چُھ  آمُت  کرنہٕ۔"
  },
  {
    "verse_id": 3,
    "translation": "یہِ (تَمہِ  دۅہ) حٲضر  آسہِ  تَمِیُک  قسم  تہِ  یِکینٛژھاہ  حٲضر  یِیہِ  کرنہٕ  تَمِیُک  قسم۔"
  },
  {
    "verse_id": 4,
    "translation": "خندق  وٲلۍ (لُکھ) آے  ہلاک  کرنہٕ۔"
  },
  {
    "verse_id": 5,
    "translation": "(یعنی) سُہ  شعلہٕ  وُن  نارٕ (وٲلۍ) یُس  بڑِ  زالنہِ  سٍتۍ  اوس (زالنہٕ  آمُت)۔"
  },
  {
    "verse_id": 6,
    "translation": "ییٚلہِ  تِم  تَمہِ  کیٚن  بٹھیٚن  پیٚٹھ  بِہتھ  ٲسۍ۔"
  },
  {
    "verse_id": 7,
    "translation": "تہٕ  تِم  چِھ  پانہٕ  گواہ  یِکینژھاہ  تِم  اہلِ  ایمانن  سٍتۍ  کران  ٲسۍ  (یعنی  تِمن  ٲسۍ  نارس  منٛز  چٔھکۍ  چٔھکۍ  زالان)۔"
  },
  {
    "verse_id": 8,
    "translation": "تہٕ  تِمن  اوس  نہٕ  یِمن (مومنن) ہٕندِ  طرفہٕ  بیٚیہِ  کِہِنۍ  (تہِ)  ناگوار  اَمہِ  وَرٲے  زِ  تِمَو  اوس  اللہ  تعالیٰ  ہس  پیٚٹھ  ایمان  اۆنمُت  یُس  غٲلب (تہٕ) حمدو  ثناہس  لایق  چُھ۔"
  },
  {
    "verse_id": 9,
    "translation": "ییٚمۍ  سٕندِ  خٲطرٕ  آسمانن  ہٕنز  تہٕ  زمینٕچ  (سٲرٕے)  بادشاہت  چھے٘،تہٕ  اللہ  تعالیٰ  چُھ  پۯتھ  چیزس  پیٚٹھ  گواہ۔"
  },
  {
    "verse_id": 10,
    "translation": "بے  شک  یِمَو  لُکو  مومن  مردن  تہٕ  مومن  خاتونن  تکلیف  دِیُت  پتہٕ  کۆرُکھ  نہٕ  توبہٕ (تہِ) تیٚلہِ  چُھ  تِہِندِ  خٲطرٕ  جہنمُک  عذاب  تہٕ  تِہِندِ  خٲطرٕ  چُھ (خٲص  پٲٹھۍ)  نارس  منٛز  دَزنُک  عذاب۔"
  },
  {
    "verse_id": 11,
    "translation": "بے  شک  یِمَو  لُکو  ایمان  اۆن  بیٚیہِ  روٗدۍ  نیک  عمل  کران  تِہِندِ  خٲطرٕ  چِھ  جنت  یِمن  بٔنۍ  کِنۍ  کۅلہٕ  چھے٘  جٲری،یٔہے  چھے٘  بٔڑ  کامیٲبی۔"
  },
  {
    "verse_id": 12,
    "translation": "بے  شک  چھے٘  تُہٕندِس  ربّ  سٕنز  تھپھ  سیٚٹھاہ  سخت۔"
  },
  {
    "verse_id": 13,
    "translation": "بے  شک  چُھ  سُے  گۅڈنِچہِ  لٹہِ  پٲدٕ  کران  تہٕ  سُے  کرِ  دُبارٕہ  پٲدٕ۔"
  },
  {
    "verse_id": 14,
    "translation": "تہٕ  سُہ  چُھ  سیٚٹھاہ  بخشن  وول  سیٚٹھاہ  محبت  کرن  وول۔"
  },
  {
    "verse_id": 15,
    "translation": "عرشُک  مٲلک (یعنی  پوٗرٕ  کاینات  کہ  اقتدارکہ  تختُک  مٲلک) سیٚٹھاہ  شانہٕ  وول  چُھ۔"
  },
  {
    "verse_id": 16,
    "translation": "سُہ  یُس  تہِ  ارادٕہ  کران  چُھ (تَتھ) چُھ  وارٕ  پٲٹھۍ  کرن  وول۔"
  },
  {
    "verse_id": 17,
    "translation": "کیا  تۅہیہِ  نِشہِ  وٲژاہ  لشکرن  ہٕنز  خبر؟"
  },
  {
    "verse_id": 18,
    "translation": "فرعون  تہٕ  ثمود  سٕنز (یعنی  تِہنٛد,ن  لشکرن  ہٕنز)۔"
  },
  {
    "verse_id": 19,
    "translation": "بلکہ  چِھ  یِتھۍ  کٲفر (ہمیشہ  روزان  حقس) انکار  کرنس  منٛز  (تیار)۔"
  },
  {
    "verse_id": 20,
    "translation": "تہٕ  اللہ  تعالیٰ  چُھ  تِہِندِ  أندۍ  پٔکۍکِنۍ (تِمن) احاطہٕ  کٔرِتھ۔"
  },
  {
    "verse_id": 21,
    "translation": "بلکہ  چُھ  یہِ  سیٚٹھاہ  عظمت  وول  قرآن۔"
  },
  {
    "verse_id": 22,
    "translation": "(یُس) لوحِ  محفوظس  منٛز (لیٚکھِتھ) چُھ۔"
  }
]