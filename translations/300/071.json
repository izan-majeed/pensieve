[
  {
    "verse_id": 1,
    "translation": "اَسہِ  سوٗز  نوحؑ  تٔمۍ  سٕندِس  قومَس  کُن  ﴿اَمہِ  ہدایت  سان﴾  زِ  پننہِ  قوم  کیٚن  لُکن  کرِ  خبردار،  اَمہِ  برونٛہہ  زِ  تِمن  پیٚٹھ  یِیہِ  اکھ  دگ  تُلہٕ وُن  عذاب۔"
  },
  {
    "verse_id": 2,
    "translation": "تٔمۍ  ووٚن،  اے  میانہِ  قوم کیو  لوٗکو،  بٕہ  چُھس  تُہندِ  خٲطرٕ  اکھ  صاف  صاف  خبردار  کرن  وول  ﴿پیغمبر﴾، ﴿توٚہۍ  چُھسَو  خبردار  کران﴾"
  },
  {
    "verse_id": 3,
    "translation": "اللہ  تعالیٰ  سٕنز  بندگی  کٔرِو،  تہٕ  تس  کھوٚژِو  بیٚیہِ  کٔرِو  میٲنۍ  اطاعت۔"
  },
  {
    "verse_id": 4,
    "translation": "اللہ  تعالیٰ  کرِ  تُہنٛدیٚن  گناہن  مغفرت،  تہٕ  تۅہیِہ  تھاویوٚ  أکِس  مُقرر  وقتس  تام  باقی۔  ﴿یعنی  اگر  تۅہیِہ  یِمہٕ  کتھہٕ  مانیو  تیٚلہِ  یِیَو  تۅہیِہ  دُنیاہس  منٛز  زندٕہ  روزنٕچ  مہلت  تتھ  وقتس  تام  دِنہٕ  یُس  وقت  خُداین  تُہندِ  طبعی  موت  خٲطرٕ  چُھ  مقرر  کوٚرمُت﴾  حقیقت  چھےٚ  یِہ  زِ  ییٚلہِ  اللہ  تعالیٰ  سُنٛد  مقرر  کرنہٕ  آمُت  وقت  چُھ  واتان،  پتہٕ  چُھنہٕ  سُہ  ٹالنہٕ  یِوان۔  ﴿ییٚمہِ  دوٚیمہِ  وقتہٕ  نِشہِ  چُھ  مُراد  سُہ  وقت  یُس  خُداین  آسہِ  کُنہِ  قومس  پیٚٹھ  عذاب  نٲزِل  کرنہٕ  خٲطرٕ  مُقرر  کوٚرمُت۔  اَتھ  متعلق  چھےٚ  قرآنِ  مجیدس  منٛز  واریاہن  جاین  یِہ  کتھ  وضاحت  سان  آمٕژ  بیان  کرنہٕ  زِ  ییٚلہِ  کُنہِ  قوم کِس  حقس  منٛز  عذاب  نٲزِل  سپدنُک  فٲصلہ  چُھ  صٲدِر  سپدان۔  اَمہِ  پتہٕ  اگر  سُہ  ایمان  تہِ  اَنہِ  تس  چُھنہٕ  یِوان  معاف  کرنہٕ۔﴾  کاش  تۅہیِہ  آسِہیٚو  اَمیُک  علم۔"
  },
  {
    "verse_id": 5,
    "translation": "تٔمۍ  کوٚر  عرض،  اے  میانہِ  ربّ،  بٕہ  روٗدُس  پننِس  قومَس  راتس  دۅہس  ناد  لایان،  ﴿منٛز  باگ  چُھ  اکہِ  طویل  زمانٕچ  تواریخ  ترٲوِتھ  حضرت  نوح  علیہ  السلامن  ہُنٛد  سُہ  عرض  داشت  نقل  یِوان  کرنہٕ  یُس  تِمو  پننِس  رسالت  کِس  ٲخری  دَورس  منٛز  اللہ  تعالیٰ  سٕنٛدِس  دربارس  منٛز  پیش  کوٚر۔﴾"
  },
  {
    "verse_id": 6,
    "translation": "مگر  میٲنۍ  نادَن  کوٚر  تِہِندِس  ژَلنس  منٛز  وارے  اضافہٕ۔"
  },
  {
    "verse_id": 7,
    "translation": "تہٕ  ییٚلہِ  تہِ  مےٚ  تِمن  ناد  دِیُت  تاکہِ  ژٕ  کرکھ  تِمن  معاف،  تِمو  برِ  کنن  منٛز  اُنگجہِ،  تہٕ  پننیو  پلوَو  سٍتۍ  تھٲوِکھ  بُتھۍ  ژھایِہ۔  ﴿بُتھ  ژھایِہ  تھاونُک  غرض  اوس  یِہ  زِ  یا  ٲسۍ  نہٕ  تِم  حضرت  نوح  علیہ  السلامن  ہٕنز  کتھ  بوزٕنۍ  گوٚو  کُجا  تِہٕنز  شکل  وُچِھنۍ  تہِ  پسند  کران،  نتہٕ  ٲسۍ  تِم  اَمہِ  موجوب  یِہ  حرکت  کران  زِ  تِم  گٔژھۍ  نہٕ  یِمن  وُچِھنۍ  تہٕ  کتھ  کرنٕچ  نوبت  گٔژھ  نہٕ  واتٕنۍ،  توے  ٲسۍ  پنُن  بُتھ  ژھایِہ  تھاوان۔﴾  تہٕ  پننہِ  رٔوِشہِ  پیٚٹھ  روٗدۍ  بضد  تہٕ  کوٚرُکھ  سیٚٹھاہ  تکبر۔"
  },
  {
    "verse_id": 8,
    "translation": "پتہٕ  دِژ  مےٚ  تِمن  بآوازِ  بلند  دعوت۔"
  },
  {
    "verse_id": 9,
    "translation": "پتہٕ  کوٚر  مےٚ  اعلانیِہ  تہِ  تِمن  تبلیغ،  تہٕ  ژوٗرِ  ژوٗرِ  تہِ  سمجھٲوِم۔"
  },
  {
    "verse_id": 10,
    "translation": "مےٚ  ووٚن،  پننِس  ربس  مٔنگِو  معٲفی،  بے  شک  چُھ  سُہ  سیٚٹھاہ  معاف  کرن  وول۔"
  },
  {
    "verse_id": 11,
    "translation": "سُہ  تراوِ  آسمانہٕ  پیٚٹھہٕ  تۅہیِہ  سیٚٹھاہ  بٲرِشہِ۔"
  },
  {
    "verse_id": 12,
    "translation": "تۅہیِہ  کریو  مال  تہٕ  اولاد  عطا،  تُہنٛدِ  خٲطرٕ  کرِ  باغ  پٲدٕ  تہٕ  تُہنٛدِ  خٲطرٕ  کرِ  کۅلہٕ  جٲری۔"
  },
  {
    "verse_id": 13,
    "translation": "تۅہیِہ  کیا  چُھو  گوٚمُت  زِ  اللہ  تعالیٰ  سٕندِ  خٲطرٕ  چِھو  نہٕ  توٚہۍ  کُنہِ  وقارُک  توقع  تھاوان؟  ﴿مطلب  چُھ  یِہ  زِ  دنیاکین  لۅکٹین  لۅکٹین  رئیسن  تہٕ  سردارن  ہٕندِس  بارس  منٛز  چِھو  توٚہۍ  یِہ  سمجھان  زِ  تِہِندِس  وقارس  خلاف  کانٛہہ  حرکت  کرٕنۍ  چھےٚ  خطرناک،  مگر  خُداوندِ  عالمس  متعلق  چِھو  نہٕ  توٚہۍ  یِہ  توقع  تھاوان  زِ  سُہ  آسہِ  کانٛہہ  باوقار  ہستی۔  تس  خلاف  چِھو  توٚہۍ  بغاوت  کران  تٔمۍ  سٕنٛزِ  خُدٲیی  منٛز  چھوٗکھ  باقی  ٹھٔہراوان  شریک،  تٔمۍ  سٕندیٚن  احکامن  ہٕنٛز  چِھو  نافرمٲنی  کران  تہٕ  اَمہِ  سٍتۍ  چُھو  ونہٕ  تۅہیِہ  یِہ  اندیشہٕ  لاحق  سپدان  زِ  سُہ  دِیِہ  اِمیُک  سزا۔﴾"
  },
  {
    "verse_id": 14,
    "translation": "حالانکہ  تٔمۍ  چِھنو  توٚہۍ  مختلف  اندازَو  سان  بنٲوِمٕتۍ۔  ﴿یعنی  توٚہۍ  چِھنو  تخلیق  کیو  مختلف  دَرجَو  تہٕ  اَطوارَو  منٛزۍ  کٔڑِتھ  موجودٕہ  حالتس  پیٚٹھ  أنِمٕتۍ﴾"
  },
  {
    "verse_id": 15,
    "translation": "کیا  توٚہۍ  چِھو نا  وُچھان  زِ  کِتھہٕ  پٲٹھۍ  بنٲوۍ  خُداین  ستھ  آسمان  پیوٚٹُھس  پیٚٹھ؟"
  },
  {
    "verse_id": 16,
    "translation": "تہٕ  تِمو  منٛز  بنٲوٕن  زوٗن  اَکھ  نوٗر  تہٕ  آفتاب  بنووُن  ژونگ۔"
  },
  {
    "verse_id": 17,
    "translation": "تہٕ  خُداین  وۅپدٲوِ  نو  توٚہۍ  زمین  نِشہِ  عجیب  پٲٹھۍ،  ﴿یتھ  جایِہ  چھےٚ  زمین  کیو  مادَونِشہِ  انسان  سٕنٛز  پیدٲیشہِ  کُلیٚن  کٹیٚن  ہٕندِس  وۅپدنس  سٍتۍ  تشبیہ  آمٕژ  دِنہٕ۔  یِتھہٕ  پٲٹھۍ  کُنہِ  وقتہٕ  یتھ  زمین  کِس  کُرّس  پیٚٹھ  کُلۍ  کٔٹۍ  موجود  ٲسۍ  نہٕ،  پتہٕ  وۅپدٲوۍ  خُداین  تِم،  یِتھے  پٲٹھۍ  اوس  اکھ  وقت  ییٚلہِ  روے  زمینس  پیٚٹھ  انسان  سُند  کانٛہہ  وجود  اوس  نہٕ،  پتہٕ  لٲج  خُداین  ییٚتہِ  تٔمۍ  سٕنز  نِۂلۍ۔﴾"
  },
  {
    "verse_id": 18,
    "translation": "پتہٕ  نِیَو  تۅہیِہ  سُہ  ییتھۍ  زمینس  منٛز  واپس،  تہٕ  اَمی  منٛزٕ  کڑیو  تہٕ  کریو  تۅہیِہ  کھڑا۔"
  },
  {
    "verse_id": 19,
    "translation": "تہٕ  خُداین  وتھرٲو  زمین  تُہنٛدِ  خٲطرٕ  فرشِکۍ  پٲٹھۍ۔"
  },
  {
    "verse_id": 20,
    "translation": "تاکہ  توٚہۍ  پٔکِو  اَتھ  منٛز  کُھلہٕ  وَتو  مٔنٛزۍ۔"
  },
  {
    "verse_id": 21,
    "translation": "نوح  علیہ  السلامن  ووٚن،  میانہِ  ربّ،  تِمو  کٔر  میٲنۍ  کتھ  رَد،  تہٕ  تِمن  ﴿رئیسن﴾  ہٕنز  کٔرٕکھ  پیروی  یِم  مال  تہٕ  اولاد  حٲصل  کٔرِتھ  وارَے  زیادٕہ  چِھ  نامُراد  گٔمٕتۍ۔"
  },
  {
    "verse_id": 22,
    "translation": "یِمو  لُکو  چُھ  مَکرُک  زال  تھوومُت  پھٔہلٲوِتھ۔"
  },
  {
    "verse_id": 23,
    "translation": "یِمو  ووٚن  ہرگز  مَہ  ترٲویوٗکھ  پنٕنۍ  معبود،  تہٕ  نَہ  مَہ  ترٲوِیوٗن  وَدّ،  تہٕ  سُواع،  تہٕ  نَہ  یَغُوث  تہٕ  یَعُوق  تہٕ  نَسر۔  ﴿قومِ  نوح کیو  معبودَو  منٛزٕ  چُھ  یتھ  جایِہ  تِمن  معبودن  ہُنٛد  ناو  ہیٚنہٕ  آمُت  یِم  پتہٕ  اہلِ  عربَو  تہِ  پوٗزٕنۍ  ٲسۍ  لٲگمٕتۍ  تہٕ  اسلام  کہ  آغاز  کہ  وقتہٕ  ٲسۍ  جایِہ  جایِہ  یِہنٛدۍ  مندر۔﴾"
  },
  {
    "verse_id": 24,
    "translation": "یِمو  چِھ  واریاہ  لُکھ  گُمراہ  کٔرِمٕتۍ،  تہٕ  ژٕ  تہِ  مَہ  دِ  یِمن  ظٲلِمن  گمُرٲہی  ورٲے  بیٚیہِ  کُنہِ  چیزس  منٛز  ترقی۔  ﴿حضرت  نوح  علیہ  السلامن  ہُنٛد  یِہ  بد  دُعا  اوس  نہٕ  کُنہِ  بےصبری  ہٕندِس  بنیادس  پیٚٹھ  بلکہ  اوس  یِہ  تمہِ  وقتہٕ  درٛامُت  تِہنٛزِ  زبٲنۍ  ییٚلہِ  ہَتہٕ  بدیٚن  ؤرِین  تبلیغُک  حق  نکھہٕ  والنہٕ  پتہٕ  تِم  پوٗرٕ  پٲٹھۍ  پننہِ  قوم  نِشہِ  ٲسۍ  مایوٗس  سپٕدِمٕتۍ۔﴾"
  },
  {
    "verse_id": 25,
    "translation": "پننیٚن  خطٲہن  ہٕندِس  بنیاد  سٕے  پیٚٹھ  آے  تِم  غرق  کرنہٕ،  تہٕ  پتہٕ  آے  نارس  منٛز  چھکنہٕ،  پتہٕ  لوٚب  نہٕ  تِمو  پننہِ  خٲطرٕ  خُدایس  نِشہِ  بچاون  وول  کانٛہہ  مددگار۔"
  },
  {
    "verse_id": 26,
    "translation": "تہٕ  نوح  علیہ  السّلامن  ووٚن،  میانہِ  ربّ،  یِمو  کٲفرو  منٛزٕ  مَہ  تھاوُن  کانٛہہ  زمینس  پیٚٹھ  بسن  وول۔"
  },
  {
    "verse_id": 27,
    "translation": "اگر  ژےٚ  یِم  یَلہٕ  ترٲوِتھکھ  تیٚلہِ  کرن  یِم  چانیٚن  بندن  گُمراہ،  تہٕ  یِہندِ  نسلہٕ  منٛزٕ  یُس  تہِ  کانٛہہ  پٲدٕہ  سپدِ  سُہ  آسہِ  بدکار  تہٕ  سخت  کٲفر۔"
  },
  {
    "verse_id": 28,
    "translation": "میانہِ  ربّہ،  مےٚ  تہٕ  میانِس  مٲلِس  ماجہِ  کر  مغفرت،  تہٕ  پرٛتھ  تس  شخصس  یُس  میٲنِس  گرس  منٛز  مومن  سٕندِ  حیثیت  چُھ  ژامُت،  تہٕ  سارِنٕے  مومن  مردن  تہٕ  مستوٗراتن  کر  مغفرت،  تہٕ  ظٲلِمن  خٲطرٕ  مَہ  کر  ہلاکت  ورٲے  بیٚیہِ  کُنہِ  چیزس  منٛز  اضافہٕ۔"
  }
]