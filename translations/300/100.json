[
  {
    "verse_id": 1,
    "translation": "تِمن  گُریٚن  ہُنٛد  قسم  یِم  پُھونکان  پُھونکان  دَوان  چِھ،"
  },
  {
    "verse_id": 2,
    "translation": "تہٕ  پتہٕ  چِھ  ﴿پننیٚو  پڈر  ٹاسَو  سٍتۍ﴾  تِمبرِ  چھکان،"
  },
  {
    "verse_id": 3,
    "translation": "پتہٕ  چِھ  سُلی  صُبحٲے  چھاپہٕ  ماران،"
  },
  {
    "verse_id": 4,
    "translation": "پتہٕ  چِھ  تَتھ  موقعس  پیٚٹھ  گرد  و  غبار  تُلان،"
  },
  {
    "verse_id": 5,
    "translation": "پتہٕ  چِھ  أتھۍ  حالتس  منٛز  کُنہِ  جمگٔٹھِس  منٛز  اژان،"
  },
  {
    "verse_id": 6,
    "translation": "پَزر  چُھ  یِہ  زِ  انسان  چُھ  پننِس  رب  سُنٛد  بوٚڈ  ناشکری  کرن  وول۔  ﴿یعنی  یِم  طاقت  اللہ  تعالیٰ ہن  أمِس  دِتِمتۍ  ٲسۍ  تِمن  چُھ  ظلم  و  ستم  خٲطرٕ  استعمال  کران۔﴾"
  },
  {
    "verse_id": 7,
    "translation": "تہٕ  سُہ  چُھ  خۅد  اَتھ  پیٚٹھ  پانہٕ  گواہ۔  ﴿یعنی  أمۍ  سُنٛد  ضمیر  چُھ  أمِس  پیٚٹھ  گواہ،  أمۍ  سٕنٛدۍ  اعمال  چِھ  أمِس  گواہ،  تہٕ  واریاہ  کٲفر  انسان  چِھ  خۅد  پننہِ  زبانہِ  سٍتۍ  پانہٕ  تہِ  نَنہِ  وانہٕ  ناشکری  ہُنٛد  اظہار  کران۔﴾"
  },
  {
    "verse_id": 8,
    "translation": "تہٕ  سُہ  چُھ  مال و دولت  کِس  محبتس  منٛز  سیٚٹھاہ  خراب  پٲٹھۍ  مبتلا۔"
  },
  {
    "verse_id": 9,
    "translation": "تیٚلہِ  کیا  سُہ  چُھنا  تَتھ  وقتس  زانان  ییٚلہِ  قبرو  منٛزٕ  یِکینٛژھاہ  ﴿دفن  چُھ﴾  تہِ  یِیہِ  کڑنہٕ؟"
  },
  {
    "verse_id": 10,
    "translation": "تہٕ  سیٖنَن  منٛز  یِکینٛژھاہ  ﴿چُھپِتھ﴾  چُھ،  سُہ  برآمد  کٔرِتھ  یِیہِ  تَتھ  چھانٹ  دِنہٕ؟  ﴿یعنی  دِلن  اندر  یِم  ارادٕہ  تہٕ  اغراض  و  مقاصد  چُھپِتھ  چِھ  تِم  سٲری  یِن  مٕژرٲوِتھ  برونٛٹھہٕ  کنہِ  تھاونہٕ،  پتہٕ  یِیہِ  تِمن  چھانٹ  دِتھ  رٕژَر  الگ  تہٕ  بدی  الگ  کرنہٕ﴾"
  },
  {
    "verse_id": 11,
    "translation": "یقیناً  آسہِ  تَمہِ  دۅہ  تُہنٛد  رب  تِمن  نِشہِ  باخبر۔  ﴿یعنی  تس  آسہِ  پوٗرٕ  پٲٹھۍ  پے  زِ  کُس  کیا  چُھ  تہٕ  کمہِ  جزاہُک  یا  سزاہُک  حقدار  چُھ۔﴾"
  }
]