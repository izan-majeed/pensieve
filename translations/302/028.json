[
  {
    "verse_id": 1,
    "translation": "طا  سین  میم  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان) "
  },
  {
    "verse_id": 2,
    "translation": "یِم  چِھ  روشن  کتابِہ  ہٕندۍ  آیات۔"
  },
  {
    "verse_id": 3,
    "translation": "(اے  حبیبِ  مکرّم!)  أسۍ  بوزناوَو  تۅہیہِ  موسیٰ  (علیہ  السلام)  تہٕ  فرعون  سٕندِ  حالہٕ  منٛزٕ  یُس  حقیقتس  پیٚٹھ  مبنی  چُھ  کینہہ  پٔرِتھ  تِمن  لُکن  خٲطرٕ  یِم  با  ایمان  چِھ۔"
  },
  {
    "verse_id": 4,
    "translation": "بے  شک  اوس  فرعون  زمینس  منٛز  بُتھۍ  پھِیُر  تہٕ  تکبر  کرن  وول  (یعنی  پننہِ  حکمُک  مٲلک)  بنیومُت  تہٕ  تٔمۍ  ٲسۍ  پننۍ  (مُلکٕکۍ)  روزن  وٲلۍ  (مختلف)  فرقن  (تہٕ  جمٲعژن)  منٛز  بٲگرٲوِمٕتۍ،  تٔمۍ  اوس  تِمَو  منٛزٕ  اَکھ  دۆر  (یعنی  بنی  اسرائیلٕکۍ  لُکھ)  کمزور  کٔرۍمٕتۍ  زِ  تِہٕندیٚن  لڑکن  اوس  (تِہِندِ  مستقبلُک  طاقت  ختم  کرنہٕ  مۅکھہٕ)  ذبح  کران  تہٕ  تِہٕنزن  زنانن  اوس  زندٕہ  تۯاوان  (یُتھ  زن  مردو  رۆس  تِہُنٛد  تعداد  ہُرِ  تہٕ  تِمن  منٛز  گژِھہ  اخلٲقی  بے  راہ  روی  منٛز  اضافہٕ)،  بے  شک  اوس  سُہ  فساد  تُلن  والیٚو  لُکو  منٛزٕ۔"
  },
  {
    "verse_id": 5,
    "translation": "تہٕ  أسۍ  ٲسۍ  یژھان  زِ  أسۍ  کرو  تِتھیٚن  لُکن  پیٚٹھ  احسان  یِم  زمینس  منٛز  (حقوقَو  تہٕ  آزٲدی  نِشہِ  محرومی  کِنۍ  تہٕ  ظلمہٕ  تہٕ  استحصال  کِنۍ)  کمزورٲسۍ  کرنہٕ  آمٕتۍ  تہٕ  تِم  بناووکھ  (مظلوم  قومٕکۍ)  رہبر  تہٕ  پیشوا  تہٕ  تِم  بناووکھ  (ملکہ  کہِ  تختٕکۍ)  وٲرث۔"
  },
  {
    "verse_id": 6,
    "translation": "تہٕ  أسۍ  کرو  تِمن  ملکس  منٛز  حکومت  تہٕ  اقتدار  عطا  تہٕ  فرعون  تہٕ  ہامان  تہٕ  تِمن  دۅشوٕنۍ  ہٕندیٚن  فوجن  ہاوَو  سُہ  (انقلاب)  یَتھ  تِم  کھوژان  ٲسۍ۔"
  },
  {
    "verse_id": 7,
    "translation": "تہٕ  اَسہِ  تۯٲو  موسیٰ  (علیہ  السلام)  سٕنزِ  ماجہِ  ہٕندِس  دِلس  منٛز  یہِ  کتھ  زِ  ژٕ  روز  یِمن  دۅد  چاوان  پتہٕ  ییٚلہِ  ژے٘  یِمن  پیٚٹھ  (قتل  کرنہٕ  یِنُک)  اندیشہ  بٲسی  تیٚلہِ  ترٲوۍ  زیٚن  یہِ  دریاوس  منٛز  تہٕ  نَہ  کھوٗژۍ  زِ  ژٕ  (تَمہِ  صورتِ  حال  نِشہِ)  تہٕ  نَہ  گٔژھۍ  زِ  دِل  ملوٗل،  بے  شک  چِھن  أسۍ  یہِ  ژے٘  کُن  واپس  اَنن  وٲلۍ  تہٕ  یہِ  چِھن  رسولن  منٛز  (شٲمل)  کرن  وٲلۍ۔"
  },
  {
    "verse_id": 8,
    "translation": "پتہٕ  تُلۍ  تِم  فرعون  سٕندیٚو  گرِ  کیٚو  (دریاوٕ  نِشہِ)  یُتھ  زن  تِم  (اللہ  تعالیٰ  سٕندِ  یژھنہٕ  سٍتۍ)  تِہِندِ  خٲطرٕ  دشمن  تہٕ  (بٲعثِ)  غم  ثٲبت  سپدن۔بے  شک  اوس  فرعون  تہٕ  ہامان  تہٕ  تِمن  دۅشوٕنۍ  ہنٛدۍ  فوج  سٲری  خطا  کار۔"
  },
  {
    "verse_id": 9,
    "translation": "تہٕ  فرعون  سٕنزِ  خاندارِنہِ (ییٚلہِ  موسیٰ  علیہ  السلام  وُچھ  تَمہِ)  وۆن  زِ  (یہِ  شُر)  چُھ  میانہِ  تہٕ  چانہِ  أچھ  خٲطرٕ  شیہجار۔یہِ  مَہ  کٔرِیوٗن  قتل،  بنان  چُھ  یہِ  واتناوِ  اَسہِ  فٲیدٕہ  نَتہٕ  بناوون  أسۍ  یہِ  نیٚچُو  تہٕ  تِم  ٲسۍ  (اَمہِ  تجویز  کہ  انجام  نِشہِ)  بے  خبر۔"
  },
  {
    "verse_id": 10,
    "translation": "تہٕ  موسیٰ (علیہ  السلام) سٕنزِ  ماجہِ  ہُنٛد  دل  گۆو  (صبرٕ  نِشہِ)  ژھۆر،ممکن  اوس  زِ  (پننہِ  بے  قرٲری  کِنۍما)  کڑِ  ہے  سۅ  یہِ  راز  نۆن  ہرگاہ  نہٕ  أسۍ  تٔمۍ  سٕندِس  دِلس  پیٚٹھ  صبرُک  تہٕ  سکونُک  طاقت  تۯاو  ہَو  تاکہ  سۅ  گٔژھ  (اللہ  تعالیٰ  سٕندِس  وعدس  پیٚٹھ) پژھ  کرن  والیٚو  منٛزٕ  روزٕنۍ۔"
  },
  {
    "verse_id": 11,
    "translation": "تہٕ  (موسیٰ  علیہ  السلامن  ہٕنزِ  ماجہِ)  وۆنن  تِہِنزِ  ہمشیرس  زِ  (تِہُنٛد  حال  زاننہٕ  خٲطرٕ)  گژھ  تِمن  پتہٕ  پتہٕ،  پتہٕ  روٗز  سۅ  تِمن  دوٗرِ  پیٚٹھہٕ  نظر  تھٲوِتھ  تہٕ  تِم  لُکھ  ٲسۍ  (بالکل) بے  خبر۔"
  },
  {
    "verse_id": 12,
    "translation": "تہٕ  اَسہِ  اوس  گۅڈٕ  پیٚٹھے  موسیٰ  ہس  (علیہ  السلام)  پیٚٹھ  داین  ہُنٛد  دۅد  حرام  کۆرمُت،  لہٰذا  وۆنن  (موسیٰ  علیہ  السلامن  ہٕنزِ  ہمشیرن)،  کیا  بہٕ  وَنوا  تۅہیہِ  تِتھیٚن  گرٕوالیٚن  ہُند  نیب  یِم  تُہٕندِ  خٲطرٕ  أمِس  (شُرس)  رچھن  تہٕ  تِم  آسن  أمۍ  سٕندۍ  رُت  کانچھن  وٲلۍ  (تہِ)۔"
  },
  {
    "verse_id": 13,
    "translation": "(یِتھہٕ  پٲٹھۍ) اۆن  اَسہِ  موسیٰ  (علیہ  السلام)  تِہٕنزِ  ماجہِ  نِشہِ  واپس  تاکہ  تٔمۍ  سٕنزأچھ  روزِ  شِہِج  تہٕ  سۅ  گٔژھ  نہٕ  دِل  ملوٗل  سپدٕنۍ  تہٕ  تاکہ  سۅ  زانہِ  (یقین  سان)  زِ  اللہ  تعالیٰ  سُنٛد  وعدٕہ  چُھ  پۆز  البتہ  اکثر  لُکھ  چِھنہٕ  زانان۔"
  },
  {
    "verse_id": 14,
    "translation": "تہٕ  ییٚلہِ  موسیٰ  (علیہ  السلام)  پننہِ  جوٲنۍ  تام  وٲتۍ  بیٚیہِ  وٲتۍ  (سنِّ)  اعتدالس  پیٚٹھ،  پتہٕ  کۆر  اَسہِ  تِمن  (نبوتُک)  حکم  تہٕ  علم  تہٕ  گاٹہٕ  جار  عطا،  تہٕ  أسۍ  چِھ  نیکوکارن  یِتھے  پٲٹھۍ  بدلہٕ  دِوان۔"
  },
  {
    "verse_id": 15,
    "translation": "تہٕ  موسیٰ  (علیہ  السلام)  ژاے  (مصرکِس)  شہرس  منٛز  اَتھ  حالس  منٛز  زِ  شہرٕکۍ  روزن  وٲلۍ  ٲسۍ  (نیندرِ  منٛز)  غافل  پیٚتھ۔  پتہٕ  وُچھ  تِمَو  تَتھ  منٛز  ٲسۍ  زٕ  مرد  پانہٕ  وٲنۍ  لڑٲے  کران،  یہِ  (اَکھ)  اوس  تِہِنزِ (پننہِ)  جمٲعژ  (بنی  اسرائیل)  منٛزٕ  تہٕ  یہِ  (بیاکھ)  اوس  تِہٕندیٚو  دشمنو  (فرعون  سٕندِقومہٕ)  منٛزٕ،  وۅنۍ  ییٚلہِ  تٔمۍ  شخصن  یُس  تِہِنزی  جمٲعژ  منٛزٕ  اوس  تِمن  تس  شخصس  خلاف  مدد  مۆنگ  یُس  تِہنٛدیٚو  دشمنو  منٛزٕ  اوس،  پتہٕ  لوے  موسیٰ  ہن  (علیہ  السلام)  تس  دۆگ  تہٕ  مۅکلٲوٕن  تٔمۍ  سٕنز  کٲم  (پتہٕ)  لٔگۍ  فرماونہِ،  یہِ  چھے٘  شیطان  سٕنز  کٲم  (یۅس  میانہِ  دٔسۍسرزد  سپٕز)  بے  شک  چُھ  سُہ  ٹاکارٕہ  پٲٹھۍ  ڈالن  وول  دشمن۔"
  },
  {
    "verse_id": 16,
    "translation": "(موسیٰ  علیہ  السلام)  لٔگۍ  عرض  کرنہِ،  اے  میانہِ  ربّہ!  بے  شک  کۆر  مے٘  پننِس  نفسس  پیٚٹھ  ظلم  وۅنۍ  کر  ژٕ  مے٘  معاف  پتہٕ  کۆر  تٔمۍ  تِمن  معاف،بے  شک  چُھ  سُہ  سیٚٹھہٕے  مغفرت  کرن  وول  انتہٲیی  مہربان۔"
  },
  {
    "verse_id": 17,
    "translation": "(بیٚیہِ)  لٔگۍ  عرض  کرنہِ،  اے  میانہِ  ربّہ!  اَمہِ  سببہٕ  زِ  ژے٘  چُھے  مے٘  پیٚٹھ  (پننہِ  مغفرت  کہ  ذریعہ)  احسان  کۆرمُت  وۅنۍ  بننہٕ  بہٕ  ہرگز  مجرمن  ہُنٛد  مددگار۔"
  },
  {
    "verse_id": 18,
    "translation": "پتہٕ  روٗد  اتھ  شہرس  منٛز  کھوٗژۍکھوٗژۍموسیٰ  ؑ  صُبحس  تام  انتظارس  منٛز  (زِ  وۅنۍ  کیا  سپدِ؟)  اچانک  چُھ  سُے  شخص  ییٚمۍ  پٔتِمہِ  دۅہ  تِمن  مدد  اوس  مۆنگمُت  تِمن (نوِ  سرٕ)  مددٕ  خٲطرٕ  آلو  کران  وۅنۍ  وۆن  موسیٰ  ہن  (علیہ  السلام)  تس،  بے  شک  چُھکھ  ژٕ  ٹاکارٕہ  پٲٹھۍ  وتہِ  ڈۆلمُت۔"
  },
  {
    "verse_id": 19,
    "translation": "وۅنۍ  ییٚلہِ  تِمَو  ارادٕہ  کۆرزِتس  شخصس  رٹن  یُس  تِمن  دۅشوٕنۍ  ہُنٛد  دشمن  چُھ  تٔمۍ  وۆن،  اے  موسیٰ!  کیا  ژٕ  چُھکھہٕ  مے٘  (تہِ)  یژھان  قتل  کرُن  یِتھہٕ  پٲٹھۍ  ژے٘  رات  اوستھن  اکھ  شخص  قتل  کۆرمُت۔  ژٕ  چُھکھ  بس  یی  یژھان  زِ  ملکس  منٛز  بنہکھ  بۆڈ  جٲبر  تہٕ  ژٕ  چُھکھ  نہٕ  یژھان  زِ  اصلاح  کرن  والیٚو  منٛزٕ  بنہکھ۔"
  },
  {
    "verse_id": 20,
    "translation": "تہٕ  شہرٕ  کہ  ٲخری  اَندٕ  پیٚٹھہٕ  آو  اَکھ  شخص  دوران  دوران  تٔمۍ  وۆن،  اے  موسیٰ!  (فرعون  سٕندِ  قومٕکۍ)  سردارچِھ  تۅہیہِ  متعلق  مشورٕہ  کران  زِ  تِم  کرن  تۅہیہِ  قتل  لہٰذا  نیٖرِو  تۆہۍ  (ییٚتہِ)  بے  شک  چُھس  بہٕ  تُہٕندیٚو  رُت  کانچھن  والیو  منٛزٕ۔"
  },
  {
    "verse_id": 21,
    "translation": "لہٰذا  دۯاے  موسیٰ  (علیہ  السلام)  کھوٗژِتھ  تَتہِ  (اللہ  تعالیٰ  سٕنٛدِ  مددُک)  انتظار  کران  کران،  عرض  کۆرُکھ،  اے  ربّ!  مے٘  کر  ظٲلم  قومہٕ  نِشہِ  نجات  عطا۔"
  },
  {
    "verse_id": 22,
    "translation": "تہٕ  ییٚلہِ  تِم  مَدْیَنْ  کُن  بُتھ  کٔرِتھ  دۯاے  (پتہٕ)  لگۍ  وننہِ،امید  چھے٘  میون  ربّ  ہاوِ  مے٘  (منٛزلِ  مقصودس  تام  واتنہٕ  خٲطرٕ)  سیٚز  وَتھ۔"
  },
  {
    "verse_id": 23,
    "translation": "تہٕ  ییٚلہِ  تِم  مَدْیَنْ  کِس  آبس  (یعنی  آبہٕ  کریٖرِس)  پیٚٹھ  وٲتۍ  تِمَو  وُچھ  تَتھ  پیٚٹھ  لُکن  ہُنٛد  اَکھ  جمگَٹھ  یِم  (پننیٚن  جانورن)  تریش  ٲسۍ  چاوان  تہٕ  تِمن  نِشہِ  بیٚون  وُچھکھ  أکِس  اندس  کُن  زٕ  خاتونہٕ  یِمہٕ  (پننیٚن  ژھاوجن)  پتھ  رٔٹِتھ  آسہٕ  (موسیٰ  علیہ  السلامو)  فرمووکھ،  تۆہۍ  دۅشوے  کیازِ  چھَو  اَتھ  حالس  منٛز  (وۅدٕنۍ﴾؟دۅشوٕیو  وۆن  زِ  أسۍ  ہیٚکو  نہٕ  (پننیٚن  ژھاوجن)  تریش  چٲوِتھ  یۆت  تام  زن  پٔہلۍ  (پنٕنۍ  چاروٲے)  واپس  نِن  تہٕ  سون  مول  چُھ  وٲنٛسٹھ  بزرگ۔"
  },
  {
    "verse_id": 24,
    "translation": "پتہٕ  چاونٲو  تِمَو  دۅشوٕنۍ  (ہٕندِس  کھیٚلِس)  تۯیش  پتہٕ  گٔے  شیہجارس  کُن  تہٕ  کۆرُکھ  عرض،  اے  ربّ!  بہٕ  چُھس  پۯتھ  تَمہِ  رٕژرُک  محتاج  یُس  ژٕ  مے٘  کُن  نٲزل  کرکھ۔"
  },
  {
    "verse_id": 25,
    "translation": "پتہٕ  آیہِ  (رٔژھۍ  کھٔنڈۍ)  تِمن  نِشہِ  تِمَو  دۅیو  منٛزٕ  اَکھ  (کوٗر)  یۅسہٕ  شرم  و  حیا  (کہ  اندازٕہ)  سان  پکان  ٲس۔تَمہِ  وۆن،  میون  مول  چُھو  تۅہیہِ  ناد  دِوان  تاکہ  تِم  دِنَو  تۅہیہِ  تَمُیک (یعنی  محنتُک)  معاوضہٕ  یُس  تۅہیہِ  سانہِ  خٲطرٕ  (ژھاوجن)  تریش  چھَو  چٲومٕژ۔یِتھہٕ  پٲٹھۍ  ییٚلہِ  موسیٰ  (علیہ  السلام)  تِمن  (کوریٚن  ہٕندِس  مٲلِس  شعیب (علیہ  السلامس)  نِشہِ  آے  تہٕ  تِمن  ؤنِکھ  (پٔتِم)  واقعات،  تِمَووۆن،  تۆہۍ  مَہ  کھوٗژِو  تۅہیہِ  چُھو  ظٲلم  قومہٕ  نِشہِ  نجات  کۆرمُت  حٲصل۔"
  },
  {
    "verse_id": 26,
    "translation": "تِمَو  منٛزٕ  وۆن  اَکہِ  (کورِ)،  اے  میانہِ  اباجانہٕ!  یِم  تھٲوِیوٗکھ  پانس  نِشہِ  مۆزوٗرِ  پیٚٹھ  بے  شک  چُھ  بہترین  شخص  یُس  تۆہۍ  مۆزوٗرِ  پیٚٹھ  تھٲوِیوٗن  سُے  یُس  طاقتور  امانت  دار  آسہِ (تہٕ  یِم  چِھ  اَتھ  ذمہٕ  دٲری  قٲبل)۔"
  },
  {
    "verse_id": 27,
    "translation": "تِمَو  وۆن  (موسیٰ  علیہ  السلامس)،  بہٕ  چُھس  یژھان  زِپننیو  یِمَو  دۅیَو  کوریٚومنٛزٕ  کرٕ  أکۍ  سُنٛد  نکاح  تۅہیہِ  سٍتۍ  اَتھ  (مہرس)  پیٚٹھ  زِ  تۆہۍ  کٔرِو  ٲٹھن  ؤرِیَن  تام  مے٘  نِشہِ  اُجرتس  پیٚٹھ  کٲم  پتہٕ  اگر  تۆہۍداہ  (ؤری)  پوٗرٕ  کٔرِو  سُہ  آسہِ  تُہٕندِ  طرفہٕ  (احسان)  تہٕ  بہٕ  چُھس  نہٕ  تۅہیہِ  یژھان  بار  تۯاوُن،  ہرگاہ  اللہ  تعالیٰ  ہن  یۆژھ  تیٚلہِ  لٔبِو  تۆہۍ  مے٘  نیک  لُکو  منٛزٕ۔"
  },
  {
    "verse_id": 28,
    "translation": "موسیٰ  ہن  (علیہ  السلام)  وۆن،  یہِ  (معاہدٕہ)  سپُد  مے٘  تہٕ  تۅہیہِ  درمیان  (طے)،  دۅیَو  منٛزٕ  یُس  تہِ  مدت  بہٕ  پوٗرٕ  کرٕ  پتہٕ  آسہِ  نہٕ  مے٘  پیٚٹھ  کانٛہہ  جبر،  تہٕ  اللہ  تعالیٰ  چُھ  تَتھ  (کتھہِ)  رٲچھ  یۅسہٕ  أسۍ  ونان  چِھ۔"
  },
  {
    "verse_id": 29,
    "translation": "پتہٕ  ییٚلہِ  موسیٰ  ہن  (علیہ  السلام)  مقرر  مدت  پوٗرٕ  کۆر  تہٕ  دۯاے  پنٕنۍ  خاندارِنۍ  ہیٚتھ  (پتہٕ)  وُچھ  تِمَو  طورکہ  طرفہٕ  اَکھ  نار  (سُہ  اوس  حسنِ  مطلقُک  زوتوُن  انہار  یَتھ  کُن  تِہٕنز  طبعیت  مٲیل  سپٕز)  تِمَو  فرموو  پننہِ  خاندارِنہِ،ژٕ  ٹٔھہر  (ییٚتی)  مے٘  چُھ  نار  وُچھمُت۔بنان  چُھ  زِ  بہٕ  اَنہٕ  اَمہِ  (نارٕ)  نِشہِ  کینہہ  (تَمِچ)  خبر  (ییٚمہِ  کِس  تلاشس  منٛز  بہٕ  سیٚٹھاہ  کالہٕ  پیٚٹھہٕ  پھیران  چُھس)  نَتہٕ  (اَنہٕ  دَزوُنہِ)  نارُک  کانٛہہ  تیۆنگُل  تاکہ  تۆہۍ  (تہِ)  کٔرِو  وُشنیر۔"
  },
  {
    "verse_id": 30,
    "translation": "ییٚلہِ  موسیٰ  (علیہ  السلام)  تور  وٲتۍ  پتہٕ  آیہِ  (طور) وادی  ہٕندِ  دٔچِھنہِ  اندٕ  بابرکت  جایہِ  منٛز  (موجود)  اکہِ  کُلہِ  کِنۍ  آواز  دِنہ  زِ  اے  موسیٰ!  بے  شک  چُھس  بٕے  اللہ  تعالیٰ  (یُس)  تمام  جہانن  ہُنٛد  پروردگار  (چُھ)۔"
  },
  {
    "verse_id": 31,
    "translation": "تہٕ  یہِ  زِ  پَنُن  عاصہٕ  تراو  (زمینس  پیٚٹھ)  پتہٕ  ییٚلہِ  موسیٰ  ہن  (علیہ  السلام)  سُہ  وُچھ  زِ  سُہ  چُھ  گرایہِ  دِوان  دِوان  ژھۯٹھ  دِتھ  حرکت  کران  زنتہٕ  سُہ  سرُپھ  آسہِ،  پتہٕ  ژٔلۍ  شانہٕ  پھِرِتھ  واپس  تہٕ  پۆت  نظر  دِژٕکھ  نہٕ،  (آواز  آیہِ)  اے  موسیٰ!  برونٛہہ  کُن  ولہٕ  تہٕ  کھوژ  مَہ،  بے  شک  چُھکھ  ژٕ  حفاظت  لبن  والیو  لُکو  منٛزٕ۔"
  },
  {
    "verse_id": 32,
    "translation": "پَنُن  اَتھہٕ  تراو  پننہِ  نالہٕ  کِنۍ  سُہ  نیرِ  کُنہِ  عٲبہٕ  وَرٲے  سفید  چمکہٕ  وُن  سپدِتھ  تہٕ  خوف  (دوٗر  کرنہٕ  کہ  غرضہٕ)  مۅکھ  وَٹھ  پنٕنۍ  نٔر  پانس  (سیٖنس)  کُن،لہٰذا  چھے  چٲنِس  ربّ  سٕندِ  طرفہٕ  یِمہٕ  زٕ  دلیلہٕ  فرعون  تہٕ  تٔمۍ  سٕندیٚن  درباریٚن  کُن  (سوزنہٕ  تہٕ  مشٲہدٕہ  کرناونہٕ  خٲطرٕ)،  بے  شک  چِھ  تِم  نافرمان  لُکھ۔"
  },
  {
    "verse_id": 33,
    "translation": "(موسیٰ  علیہ  السلامن)  کۆر  ن  عرض،اے  پروردگارٕ!  مے٘  اوس  تِمَو  منٛزٕ  اَکھ  شخص  قتل  کۆرمُت  لہٰذا  چُھس  بہٕ  کھوژان  زِ  تِم  کرن  مے٘  قتل۔"
  },
  {
    "verse_id": 34,
    "translation": "تہٕ  میون  بوے  ہارون  (علیہ  السلام)،  تِم  چِھ  زبٲنۍ  منٛز  میانہِ  کھوتہٕ  زیادٕہ  فصیح  لہٰذا  سوٗزِیوٗکھ  تِم  مے٘  سٍتۍ  مددگار  بنٲوِتھ  زِ  تِم  ہیٚکن  میون  تصدیق  کٔرِتھ  بہٕ  چُھس  اَمہِ  کتھہِ  نِشہِ  (تہِ)  کھوژان  زِ  (تِم)  لُکھ  کرن  مے٘  انکار۔"
  },
  {
    "verse_id": 35,
    "translation": "ارشاد  سپُد،  أسۍ  کَرو  چٲنۍ  نٔر  چٲنِس  بٲے  سٕندِ  دٔسۍ  مضبوط۔تہٕ  أسۍ  کرو  تۅہیہِ  دۅشوٕنۍ  خٲطرٕ  (لُکن  ہٕندیٚن  دِلن  منٛز  تہٕ  تُہٕنزن  کوششن  منٛز)  ہٲبت  تہٕ  غلبہٕ  پٲدٕ۔  پتہٕ  ہیٚکن  نہٕ  تِم  سانیٚن  نشٲنین  ہٕندِ  کِنۍ  تۅہیہِ  تام  (تکلیف  واتناونہٕ  خٲطرٕ)  وٲتِتھ،تۆہۍ  دۅشوے  بیٚیہِ  یِم  لُکھ  تُہٕنزپٲروی  کرن  روزن  غٲلب۔"
  },
  {
    "verse_id": 36,
    "translation": "پتہٕ  ییٚلہِ  موسیٰ (علیہ  السلام) تِمن  نِشہِ  سانہِ  واضح  تہٕ  ٹاکارٕہ  نشٲنِیہِ  ہیٚتھ  آے  وۅنۍ  لٔگۍ  تِم  وَننہِ  زِ  یہِ  چُھنہٕ  پٲنۍ  پانے  بناونہٕ  آمتہِ  جادِ  وَرٲے  (کِہِنۍ  تہِ)۔  تہٕ  اَسہِ  آسہٕ  نہٕ  یِمہٕ  کتھہٕ  پننیٚن  جدن  اجداد  ن  منٛز  (زانٛہہ)  بوزمَژٕ۔"
  },
  {
    "verse_id": 37,
    "translation": "تہٕ  موسیٰ  ہن  (علیہ  السلام)  وۆن،  میون  ربّ  چُھ  تس  وارٕ  پٲٹھۍ  زانان  یُس  تسٕندِ  طرفہٕ  ہدایت  ہیٚتھ  چُھ  آمُت  تہٕ  تس  (تہِ)  یس  خٲطرٕ  ٲخرت  کہ  گرُک  انجام  (بہتر)  آسہِ،  بے  شک  گژِھہ  نہٕ  ظٲلمن  کامیٲبی  حٲصل۔"
  },
  {
    "verse_id": 38,
    "translation": "تہٕ  فرعونن  وۆن،  اے  درباریو!  بہٕ  چُھسَن  نہٕ  تُہٕندِ  خٲطرٕ  پانس  وَرٲے  بیٚیہِ  کانٛہہ  معبود  زانان۔اے  ہامان!میانہِ  خٲطرٕدِ  ربہ  نار  (تہٕ  پَیُکھ  کینہہ  سیرِ)،  پتہٕ  کر  میانہِ  خٲطرٕ  (تِمَو  سٍتۍ)  اَکھ  تٔھز  عمارت  تیار،بنان  چھ  (تَتھ  پیٚٹھ  کٔھسِتھ  ما)  ہیٚکہٕ  بہٕ  موسیٰ  سٕندِس  خدایس  تام  وٲتِتھ،  تہٕ  میانہِ  خیالہٕ  چُھ  یہِ  اَپُز  ونن  والیو  منٛزٕ۔"
  },
  {
    "verse_id": 39,
    "translation": "تہٕ  تٔمۍ  (فرعونن)  پانہٕ  تہٕ  تٔمۍ  سٕندیٚوفوجوکۆر  ملکس  منٛز  ناحق  تکبّر  تہٕ  سرکشی  بیٚیہِ  کۆرُکھ  یہِ  گمان  زِ  تِم  یِن  نہٕ  اَسہِ  کُن  واپس  اَننہٕ۔"
  },
  {
    "verse_id": 40,
    "translation": "لہٰذا  رۆٹ  اَسہِ  سُہ  تہٕ  تٔمۍ  سٕندۍ  فوج (عذابس  منٛز)  تہٕ  تِم  چٔھکۍ  دریاوس  منٛزتہٕ  تۆہۍ  وُچِھوزِ  ظٲلمن  ہُنٛد  انجام  کِیُتھ  (عبرت  ناک)  سپُد۔"
  },
  {
    "verse_id": 41,
    "translation": "تہٕ  اَسہِ  بنٲوۍ  تِم  (جہنمی  ین  ہٕندۍ)  پیشوا  زِ  تِم  ٲسۍ  (لُکن)  جہنمس  کُن  ناددِوان  تہٕ  قیامت  کہ  دۅہ  یِیہِ  نہٕ  تِمن  کانٛہہ  مددکرنہٕ۔"
  },
  {
    "verse_id": 42,
    "translation": "تہٕ  اَسہِ  تھٲو  تِمن  یَتھ  دنیاہس  منٛز  (تہِ)  لعنت  پتہٕ  تہٕ  قیامت  کہ  دۅہ  (تہِ)  یِن  تِم  بدحال  لُکن  منٛز  (گٕنزراونہٕ)۔  "
  },
  {
    "verse_id": 43,
    "translation": "تہٕ  اَسہِ  کٔر  بے  شک  اَمہِ  (صورتِ  حالہٕ)  پتہٕ  زِ  اَسہِ  ٲسۍ  گۅڈنِکۍ  (نافرمان)  قوم  ہلاک  کٔرِمٕتۍ  موسیٰ  ہس  (علیہ  السلام)  کتاب  عطا  یۅسہٕ  لُکن  خٲطرٕ  بصیرت  تہٕ  ہدایت  تہٕ  رحمت  (تٕکۍخزانہٕ)  ٲس،تاکہ  تِم  کرن  نصیحت  قبول۔"
  },
  {
    "verse_id": 44,
    "translation": "تہٕ  تۆہۍ  ٲسۍوُنہٕ  (تَمہِ  وقتہٕ  طُور  کہ)  مغرب  طرفہٕ  (موجود)  ییٚلہِ  اَسہِ  موسیٰ  ہس  (علیہ  السلام)  کُن  (رسالتُک)  حکم  اوس  سوٗزمُت،  تہٕ  نَہ  ٲسۍوُ  تۆہۍ (تِمن  ستتھن  نفرن  منٛز  شٲمل  یِم  موسیٰ  علیہ  السلامن  ہٕنزِ  وحی  ہٕندیٚو)  گوٲہی  دِنہٕ  والیو  منٛزٕ  (ٲسۍ۔  وۅنۍ  ہرگاہ  یہِ  سورُے  بیان  غیبٕچ  خبرچُھنہٕ  تیٚلہِ  کیا  چُھ  ؟) "
  },
  {
    "verse_id": 45,
    "translation": "البتہ  اَسہِ  کٔرۍ  (موسیٰ  علیہ  السلامس  پتہٕ  اَکھ  أکِس  پتے)  واریاہ  قوم  پٲدٕ  پتہٕ  گُزریاو  تِمن  پیٚٹھ  واریاہ  کال  تہٕ  نَہ  ٲسۍوُ  تۆہۍ  (موسیٰ  تہٕ  شعیب  علیہمُ  السلامن  ہٕندۍ  پٲٹھۍ)  مَدیَن  کیٚن  روزن  والیٚن  منٛز  قیام  کٔرِتھ  زِ  تۆہۍ  ٲسِو  تِمن  پیٚٹھ  سٲنۍ  آیات  پٔرِتھ  بوزناوان  البتہ  چِھو  أسی  (تۅہیہِ  غیب  چو  خبرو  سٍتۍ  سرفراز  کٔرِتھ)  مبعوث  کرن  وٲلۍ۔  "
  },
  {
    "verse_id": 46,
    "translation": "تہٕ  نَہ  ٲسۍوُ  تۆہۍطُور  کہ  اندٕ  (تَمہِ  وقتہٕ  موجود)  ییٚلہِ  اَسہِ  موسیٰ  ہس  (علیہ  السلام)  ناد  لوے  مگر  (تۅہیہِ  یِمَن  غیب  کیٚن  احوالن  پیٚٹھ  خبر  دِنۍ)  چھے٘  تُہٕندِس  ربّ  سٕندِ  طرفہٕ  (خصوصی)  رحمت۔تاکہ  (یِمَو  واقعاتو  نِشہِ  باخبر  سپدِتھ)  کھوژنٲوِیوٗن  تۆہۍ  (اللہ  تعالیٰ  سٕندِ  عذاب  نِشہِ)  سُہ  قوم  یِمن  نِشہِ  تۅہیہِ  برونٛہہ  کانٛہہ  کھوژناون  وول  آو  نہٕ،  تاکہ  تِم  کرن  نصیحت  قبول۔"
  },
  {
    "verse_id": 47,
    "translation": "تہٕ  (أسۍ  سوزہون  نہٕ  کانہہ  رسول)  اگر  نہٕ  یہِ  کتھ  آسِہے  زِ  ییٚلہِ  تِمن  کانٛہہ  مصیبت  واتہِ  تِہِنزوبدعملو  کِنۍ  یِمہٕ  تِمَو  پانہٕ  کرِپتہٕ  ما  لاگَن  وَنُن  زِ  اے  سانہِ  ربّہ!  ژے٘  کیازِ  سوٗزتھن  نہٕ  اَسہِ  کُن  کانٛہہ  رسول  تاکہ  أسۍ  کرہَو  چانیٚن  آیاتن  ہٕنزپٲروی  تہٕ  أسۍ  بنہو  ایمان  والیٚو  منٛزٕ۔"
  },
  {
    "verse_id": 48,
    "translation": "پتہٕ  ییٚلہِ  تِمن  نِشہِ  سانہِ  بارگاہِ  نِشہِ  حق  ووت  (وۅنۍ)  لوگ  تِمَو  وَنُن  زِ  أمِس  (رسولس)  کیازِ  آیہِ  نہٕ  تِمن  (نشٲنین)  ہِشہِ (نشٲنیہِ)  دِنہٕ  یِمہٕ  موسیٰ  ہس  (علیہ  السلام)  دِنہٕ  آسہٕ  آمژٕ  کیا  تِمَو  اوس  نا  تِمن (نشٲنین) ہُنٛد  انکار  کۆر  مُت  یِمہٕ  اَمہِ  برونٛہہ  موسیٰ  ہس  (علیہ  السلام)  دِنہٕ  آسہٕ  آمژٕ  تِمَو  لوگ  وَنُن  زِ  دۅشوے  (قرآن  تہٕ  تورات)  چِھ  جود  (یِم)  اَکھ  أکۍ  سُنٛد  تائید  چِھ  کران  تہٕ  ڈکھ  چِھ  رٹان،  تہٕ  تِمَو  وۆن  زِ  أسۍ  سٲری  چِھ  (یِمن)  انکار  کران۔"
  },
  {
    "verse_id": 49,
    "translation": "تۆہۍ  فرمٲوِو  زِ  تۆہۍ  أنِو  اللہ  تعالیٰ  سٕنزِ  بارگاہِ  منٛز  ٕ (بیٚیہِ)  کانٛہہ  کتاب  یۅسہٕ  یِمَو  دۅشوٕیَو  کھوتہٕ  زیادٕہ  ہدایت  واجِنۍ  آسہِ  (تیٚلہِ)  کرٕ  بہٕ  تَمِچ  پٲروی  ہرگاہ  تۆہۍ  (پننیٚن  الزامن  منٛز)  پٔزۍیٲرۍ  چِھو۔"
  },
  {
    "verse_id": 50,
    "translation": "پتہٕ  ہرگاہ  تِم  تُہُنٛد  ارشاد  مانن  نہٕ  تیٚلہِ  زٲنِو  تۆہۍ  (زِ  تِہِندِ  خٲطرٕ  روٗز  نہٕ  کانٛہہ  حجت  پتھ  کُن) تِم  چِھ  محض  پننیٚن  خوٲہشاتن  ہٕنز  پٲروی  کران،  تہٕ  تس  شخصہٕ  سٕندِ  کھوتہٕ  کٔھسِتھ  گمراہ  کُس  ہیٚکہِ  ٲسِتھ  یُس  اللہ  تعالیٰ  سٕندِ  طرفہٕ  ہدایت  ترٲوِتھ  پننہِ  خوٲہِشہِ  ہٕنز  پٲروی  کرِ۔  بے  شک  چُھنہٕ  اللہ  تعالیٰ  ظٲلم  قومس  ہدایت  دِوان۔"
  },
  {
    "verse_id": 51,
    "translation": "تہٕ  حقیقت  چھے٘  یہِ  زِ  أسۍ  روٗدۍ  تِہِندِ  خٲطرٕ  پیۆٹھُس  پیٚٹھ  (قرآنٕکۍ)  فرمان  سوزان  تاکہ  تِم  کرن  نصیحت  حٲصل۔"
  },
  {
    "verse_id": 52,
    "translation": "یِمن  لُکن  اَسہِ  ییٚمہِ  برونٛہہ  کتاب  ٲس  عطا  کٔرمٕژ  تِم  چِھ  (تَمی  ہدایت  کہ  سلسلہٕ  مطٲبق)  یَتھ  (قرآنس)  پیٚٹھ  (تہِ)  ایمان  تھاوان۔"
  },
  {
    "verse_id": 53,
    "translation": "تہٕ  ییٚلہِ  تِمن  پیٚٹھ  (قرآن)  چُھ  پٔرِتھ  یِوان  بوزناونہٕ  تیٚلہِ  چِھ  تِم  ونان  اَسہِ  اۆن  اَتھ  پیٚٹھ  ایمان  بے  شک  چُھ  یہِ  سٲنِس  ربّ  سٕنٛدِ  طرفہٕ  حق،  درحقیقت  ٲسۍ  أسۍ  اَمہِ  برونٛٹھُے  مسلمان  (یعنی  فرمان  بردار)  سپٕدۍ  مٕتۍ۔"
  },
  {
    "verse_id": 54,
    "translation": "یِم  چِھ  تِم  لُکھ  یِمن  تِہُنٛد  اجر  دۅیہِ  پھِرِ  یِیہِ  دِنہٕ  اَمہِ  وجہ  کِنۍ  زِ  تِمَو  کۆر  صبر  تہٕ  تِم  چِھ  بُرٲیی  کران  نیکی  ہٕندِ  ذریعہ  دفع  بییہ  چِھ  تَمہِ  عطا  منٛزٕ  یۆس  اسہِ  تمن  بخشۍمٕژچِھ  خرچ  کران۔"
  },
  {
    "verse_id": 55,
    "translation": "تہٕ  ییٚلہِ  تِم  کانٛہہ  فضول  کتھ  بوزان  چِھ  تیٚلہِ  چِھ  تَمہِ  نِشہِ  بُتھ  پھِران  تہٕ  ونان  چِھ  زِ  سانہِ  خٲطرٕ  چِھ  سٲنۍ  اعمال  تہٕ  تُہٕندِ  خٲطرٕ  چِھ  تُہٕندۍ  اعمال،تۅہیہِ  پیٚٹھ  ٲسِن  سلامتی  أسۍ  چِھنہٕ  جٲہلن  (ہٕنز  فکر  تہٕ  عمل  پانہٕ  ناوٕنۍ)  یژھان  (مطلب  أسۍ  کیازِ  تراوَو  تِہٕنزِ  برٲیی  بدلہٕ  پنٕنۍ  نیکی)۔"
  },
  {
    "verse_id": 56,
    "translation": "حقیقت  چھے٘  یہِ  زِ  یُس  تۆہۍ  (ہدایت  چہ  وَتہِ  پیٚٹھ  اَنُن)  چھوون  یژھان  سُہ  چھوون  نہٕ  ہدایت  چہ  وَتہِ  پیٚٹھ  تۆہۍ  پانہٕ  اَنان  بلکہ  یس  اللہ  تعالیٰ  یژھان  چُھ  (تُہٕندِ  ذریعہ)  چُھس  ہدایت  چہ  وَتہِ  پیٚٹھ  پکناوان،  تہٕ  سُہ  چُھ  ہدایتٕچ  وَتھ  لبن  والیٚو  نِشہِ  وارٕ  پٲٹھۍ  زٲنِیاب۔"
  },
  {
    "verse_id": 57,
    "translation": "تہٕ  (یِمن  نہٕ  قدرچھے٘  تگان  کرٕنۍتِم)  چِھ  ونان  زِ  ہرگاہ  أسۍ  تُہٕندِس  صحبتس  منٛز  ہدایتٕچ  پٲروی  کرو  تیٚلہِ  یِمَو  أسۍ  پننہِ  ملکہٕ  منٛزٕ  جوٗنٹھ  دِتھ  تُلنہٕ۔کیا  اَسہِ  بسٲوۍ  نا  تِم  (اَتھ)  امن  وٲلِس  حرمس  منٛز  (مکہٕ  کِس  شہرس  منٛز  یُس  تُہُندُے  وطن  چُھ)  یور  سانہِ  طرفہٕ  رِزقہٕ  رٔنگۍ  (دنیا  کہ  پۯتھ  طرفہٕ  پیٚٹھہٕ)  پۯتھ  قٔسمٕکۍ  میٚوٕہ  واتناونہٕ  چِھ  یِوان،البتہ  یِمَو  منٛزٕ  چِھنہٕ  اکثر  لُکھ  زانان  (زِ  یہِ  سورُے  کینہہ  کٔمۍ  سٕندِخٲراتہٕ  چُھ  سپدان)۔"
  },
  {
    "verse_id": 58,
    "translation": "تہٕ  اَسہِ  کٲژاوے  (تِژٕھہ)  بستی  کرِ  برباد  یِمہٕ  پننِس  خۅشحال  معیشتس  پیٚٹھ  غرور  تہٕ  ناشکری  کران  آسہٕ  وۅنۍ  چِھ  یِم  تِہِندۍ  (وُجارٕہ  گٔمٕتۍ)  مکانہٕ  یِم  تِمن  پتہٕ  زانٛہہ  آبادٕے  سپٕدۍ  نہٕ  مگر  سیٚٹھاہ  کم،  تہٕ  (ٲخرکار)  چِھ  أسی  وٲرث  تہٕ  مٲلک۔"
  },
  {
    "verse_id": 59,
    "translation": "تہٕ  تُہُنٛد  ربّ  چُھنہٕ  بستی  ین  تباہ  کرن  وول  یۆت  تام  (نہٕ)  سُہ  تَمہِ  کِس  بٔڑِس  مرکزی  شہرس  (capital)  منٛز  پیغمبر  سوزِ  یُس  تِمن  پیٚٹھ  سٲنۍ  آیات  تلاوت  کرِ  تہٕ  أسۍ  چِھنہٕ  بستی  ین  ہلاک  کرن  وٲلۍ  مگر  اَتھ  حالس  منٛز  زِ  تتِکۍ  روزن  وٲلۍ  آسن  ظٲلم۔"
  },
  {
    "verse_id": 60,
    "translation": "تہٕ  یُس  چیز  تہِ  تۅہیہِ  عطا  چُھ  آمُت  کرنہٕ  (سُہ)  چُھ  دنیٲوی  زندگی  ہُنٛد  سامانہٕ  بیٚیہِ  تَمِچ  رونق  تہٕ  زینت۔  مگریُس  چیز  (وُنہِ)  اللہ  تعالیٰ  ہس  نِشہِ  چُھ  سُہ  چُھ  (اَمہِ  کھۅتہٕ)  زیادٕہ  بہتر  تہٕ  پوشہٕ  وُن۔کیا  تۆہۍ  چِھو  نا  (یہِ  حقیقت)  سمجھان؟"
  },
  {
    "verse_id": 61,
    "translation": "کیا  سُہ  شخص  یس  سٍتۍ  اَسہِ  کانٛہہ  (ٲخرتُک)  رُت  وعدٕہ  کۆرمُت  آسہِ  پتہٕ  بَنہِ  سُہ  تَتھ  حٲصل  کرن  وول،ہیٚکیا  تس  (بدنصیبس)  ہیوٗ  ٲسِتھ  یس  اَسہِ  دنیٲوی  زندگی  ہُنٛد  سامانہٕ  آسہِ  عطا  کۆرمُت  پتہٕ  بَنہِ  سُہ  (نعمتس  انکارکرنہٕ  کِنۍ)  قیامت  کہ  دۅہ  (عذاب  خٲطرٕ)  حٲضر  کرنہٕ  یِنہٕ  والیو  منٛزٕ؟"
  },
  {
    "verse_id": 62,
    "translation": "تہٕ  ییٚمہِ  دۅہ  (اللہ  تعالیٰ)  تِمن  آلو  کرِ  پتہٕ  فرماویٚکھ  زِ  میٲنۍ  تِم  شریک  کتہِ  چِھ  یِم  تۆہۍ  (معبود)  ٲسۍووکھ  سمجھان؟"
  },
  {
    "verse_id": 63,
    "translation": "تِم  لُکھ  یِمن  پیٚٹھ  عذابُک  فرمان  ثٲبت  گۆو  وَنن،  اے  سانہِ  ربّہ!  یِمے  چِھ  تِم  لُکھ  یِم  اَسہِ  گمراہ  ٲسۍ  کٔرِمٕتۍ  اَسہِ  ٲسۍ  یِم  (تِتھے  پٲٹھۍ)  گمراہ  کٔرِمٕتۍ  یِتھہٕ  پٲٹھۍ  أسۍ  (پانہٕ)  گمراہ  ٲسۍ  گٔمٕتۍ،  أسۍ  چِھ  یِمَو  نِشہِ  بے  زارسپدِتھ  ژے٘  کُن  متوجہ  سپدان  تہٕ  یِم  ٲسۍ  نہٕ  (دراصل)  سٲنۍ  بندگی  کران  (بلکہ  ٲسۍ  پننیٚن  نفسٲنی  خوٲہشاتن  ہٕندۍ  پوٗزا  کرن  وٲلۍ)۔"
  },
  {
    "verse_id": 64,
    "translation": "تہٕ  (تِمن)  یِیہ  وَننہٕ  زِ  تۆہۍ  أنیوٗکھ  پنٕنۍ  (پٲنۍ  پانے  بناونہٕ  آمٕتۍ)  شریک  ناد  دِتھ  وۅنۍکرن  تِم  تِمن  آلو  پتہٕ  دِن  نہٕ  تِم  (شریک)  تِمن  کانٛہہ  جواب  تہٕ  تِم  لُکھ  وُچھن  عذاب  کاش!  تِمو  آسِہے  (دنیاہس  منٛز)  ہدایتٕچ  وَتھ  لٔبمٕژ۔"
  },
  {
    "verse_id": 65,
    "translation": "تہٕ  ییٚمہِ  دۅہ  (اللہ  تعالیٰ)  تِمن  آلو  کرِ  پتہٕ  فرماویکھ،  تۅہیہِ  کیا  جواب  اوسُو  پیغمبرن  دِیُتمُت؟"
  },
  {
    "verse_id": 66,
    "translation": "پتہٕ  گژھن  تِمن  پیٚٹھ  تَمہِ  دۅہ  خبرٕ  پوشیدٕہ  لہٰذا  ہیٚکن  نہٕ  تِم  اَکھ  أکِس  پٕۯژِھتھ  (تہِ)۔"
  },
  {
    "verse_id": 67,
    "translation": "البتہ  ییٚمۍ  توبٕہ  کۆر  بیٚیہِ  اۆنُن  ایمان  تہٕ  نیک  عمل  کرٕن  تیٚلہِ  آسہِ  سُہ  یقینًا  کامیٲبی  لبن  والیو  منٛزٕ۔"
  },
  {
    "verse_id": 68,
    "translation": "تہٕ  تُہُنٛد  ربّ  یہِ  یژھان  چُھ  پٲدٕ  چُھ  کران  تہٕ  (یس  یژھان  چُھ  نبوتُک  تہٕ  شفاعتُک  حق  عطا  کرنہٕ  خٲطرٕ)  چُھس  منتخب  کران، یِمن  (منکرتہٕ  مشرک)  لُکن  چھَنہٕ  (اَتھ  کتھہِ  منٛز)  کانٛہہ  مرضی  تہٕ  اختیار  حٲصل۔  اللہ  تعالیٰ  چُھ  پاک  بیٚیہِ  سیٚٹھاہ  تھۆد  تِمَو  (بٲطل  معبودو)  نِشہِ  یِمن  تِم  (اللہ  تعالیٰ  سٕندۍ)  شریک  چِھ  مانان۔"
  },
  {
    "verse_id": 69,
    "translation": "تہٕ  تُہُنٛد  ربّ  چُھ  تِمن  (تمام  کتھن)  زانان  یِم  تِہِندۍ  سیٖنہٕ  (پانس  منٛز)  کٔھٹِتھ  چِھ  تھٲوِتھ  تہٕ  یہِ  کینٛژھاہ  تِم  نۆن  چِھ  کڑان۔"
  },
  {
    "verse_id": 70,
    "translation": "تہٕ  سُے  چُھ  اللہ  تعالیٰ  تس  وَرٲے  چُھنہٕ  کانٛہہ  معبود۔  دنیا  ہس  تہٕ  ٲخرتس  منٛز  چِھ  سٲری  تعریف  تٔسۍ  خٲطرٕ،تہٕ  (اصلی) حکم  تہٕ  بادشاہت  (تہِ)  چھے٘  تٔمۍ  سٕنزٕے  تہٕ  تۆہۍ  یِیِو  تٔسۍ  کُن  واپس  نِنہٕ۔"
  },
  {
    "verse_id": 71,
    "translation": "فرمٲوِو،  تلسَہ  ؤنِو  زِ  ہرگاہ  اللہ  تعالیٰ  تۅہیہِ  پیٚٹھ  قیامت  کِس  دۅہس  تام  ہمیشہ  تھاوِرات  (پتہٕ)  کُس  چُھ  اللہ  تعالیٰ  ہس  وَرٲے  معبود  یُس  تۅہیہِ  گاش  دِیَو  أنِتھ۔کیا  تۆہۍ  چِھو  نا  (یِمہٕ  کتھہٕ)  بوزان؟"
  },
  {
    "verse_id": 72,
    "translation": "فرمٲوِو،تلسَہ  یہِ  (تہِ)  ؤنِوزِہرگاہ  اللہ  تعالیٰ  تۅہیہِ  پیٚٹھ  قیامت  کِس  دۅہس  تام  ہمیشہ  تھاوِدۅہ  (پتہٕ)  کُس  چُھ  اللہ  تعالیٰ  ہس  وَرٲے  معبود  یُس  تۅہیہِ  رات  دِیَو  أنِتھ  زِ  تۆہۍ  ہیٚکِو  تَتھ  منٛز  آرام  کٔرِتھ،کیا  تۆہۍ  چِھونا  وُچھان؟"
  },
  {
    "verse_id": 73,
    "translation": "تہٕ  تٔمۍ  بنوو  پننہِ  رحمت  سٍتۍ  تُہٕندِ  خٲطرٕ  رات  تہٕ  دۅہ  تاکہ  تۆہۍ  کٔرِو  راتس  منٛزآرام  تہٕ  (دۅہس  منٛز)  ہیٚکِو  تٔمۍ  سُنٛد  فضل  (روزگار)  تلاش  کٔرِتھ  تہٕ  تاکہ  تۆہۍ  بٔنِو  شکرگزار۔"
  },
  {
    "verse_id": 74,
    "translation": "تہٕ  ییٚمہِ  دۅہ  سُہ  تِمن  ناد  دِیہِ  پتہٕ  فرماویکھ  زِ  میٲنۍ  تِم  شریک  کتہِ  چِھ  یِم  تۆہۍ  (معبود)  ٲسۍووکھ  سمجھان۔"
  },
  {
    "verse_id": 75,
    "translation": "تہٕ  أسۍ  کڑون  پۯتھ  اُمّتہٕ  منٛزٕ  اَکھ  گواہ  پتہٕ  وَنَو  أسۍ  (کٲفرن)  زِ  تۆہۍ  أنِو  پنٕنۍ  دلیل  پتہٕ  ترِ  تِمن  فِکرِ  زِ  پٔزکتھ  چھے٘  اللہ  تعالیٰ  سٕنزٕے  تہٕ  تِمن  راون  تِمہٕ  سارے  (کتھہٕ)  یِم  تِم  اَپُز  ٲسۍ  بناوان  روزان۔"
  },
  {
    "verse_id": 76,
    "translation": "بے  شک  اوس  قارون  موسیٰ  (علیہ  السلام)  سٕندِ  قومہٕ  منٛزٕ  پتہٕ  کٔرتٔمۍ  لُکن  پیٚٹھ  زیادتی  تہٕ  اَسہِ  ٲسۍ  تس  تیٖتیاہ  خزانہٕ  عطا  کٔرِمٕتۍ  زِ  تِمہٕ  کُنزٕ  (تُلنہِ)  اوس  أکِس  بجہِ  طاقتور  جمٲعژ  دشوار  گژھان  ییٚلہِ  زن  تٔمۍ  سٕندۍ  قومن  تس  وۆن  ژٕ  مَہ  کر  (توٗشِتھ)  غروٗر  بے  شک  چُھنہٕ  اللہ  تعالیٰ  تکبُر  کرن  والیٚن  پسند  کران۔"
  },
  {
    "verse_id": 77,
    "translation": "تہٕ  ژٕ  ژھانٛڈ  تَمہِ  (دولت)  منٛزٕیۅسہٕ  اللہ  تعالیٰ  ہن  ژے٘  دِژمٕژ  چھے  ٲخرتُک  گرٕ،  تہٕ  دنیا  نِشہِ  (تہِ)  مَہ  مٔشراو  پَنُن  حصہٕ  تہٕ  ژٕ  کر  (لُکن  سٍتۍ  تِیُتھے)  احسان  یُتھ  احسان  اللہ  تعالیٰ  ہن  ژے٘  سٍتۍ  چُھ  کۆرمُت  تہٕ  ملکس  منٛز  مَہ  ژھانٛڈ  (ظلم  کرنہٕ  رٔنگۍ،  طاقت  سۅمبراونہٕ  رٔنگۍتہٕ  استحصال  کِس  صورتس  منٛز)  فساد  تُلنہٕ  (چہ  وَتہٕ)،  بے  شک  چُھنہٕ  اللہ  تعالیٰ  فساد  برپا  کرن  والیٚن  پسند  کران۔"
  },
  {
    "verse_id": 78,
    "translation": "تٔمۍ  لوگ  وَنُن،  (بہٕ  کیازِ  کرٕ  یہِ  مال  معاشرس  تہٕ  عوامس  پیٚٹھ  خرچ)  مے٘  چُھ  یہِ  مال  صرف  تَتھ  (کسبہٕ  کِس)  علم  و  ہنر  کِس  بنیادس  پیٚٹھ  دِنہٕ  آمُت  یُس  مے٘  نِشہِ  چُھ۔کیا  تس  اوسنا  یہِ  پے  زِ  اللہ  تعالیٰ  ہن  ٲسۍ  پٔزۍپٲٹھۍ  تس  برونٛہہ  واریاہ  تِتھۍ  قوم  ہلاک  کٔرِمٕتۍ  یِم  طاقتس  منٛز  تس  کھوتہٕ  زیادٕہ  سخت  ٲسۍ  تہٕ  (مال  و  دولت  تہٕ  افرٲدی  قوت)  سۅمبراونس  منٛز  ٲسۍواریاہ  زیادٕہ  (برونٛہہ)،  تہٕ  (ہلاکت  کہ  وقتہٕ)  یِیہِ  نہٕ  مجرمن  تِہِندیٚن  گناہن  متعلق  (مزید  تحقیق  یا  کانٛہہ  عذر  تہٕ  وجہ)  پٕۯژھنہٕ۔"
  },
  {
    "verse_id": 79,
    "translation": "پتہٕ  دۯاو  سُہ  پننِس  قومس  برونٛہہ  کُن  (پوٗرٕ)  زینت  تہٕ  پٲراو  (کِس  حالتس) منٛز۔  (تٔمۍ  سٕنز  ظٲہری  شان  و  شوکت  وُچِھتھ)  وۆن  تِمَو  لُکو  یِمن  دنیٲوی  زندگی  ہٕنز  خوٲہش  ٲس،کاش!  سانہِ  خٲطرٕ  (تہِ)  آسِہے  تِیُتھ  (مال  تہٕ  دولت)  یُتھ  قارونس  دِنہٕ  چُھ  آمُت۔بے  شک  چُھ  سُہ  سیٚٹھاہ  نصیب  وول۔"
  },
  {
    "verse_id": 80,
    "translation": "تہٕ  (دۆیِمہِ  طرفہٕ)  وۆن  تِمَو  لُکو  یِمن  (حقُک)  علم  دِنہٕ  اوس  آمُت،تۅہیہِ  پیٚٹھ  افسوس  اللہ  تعالیٰ  سُنٛد  ثواب  چُھ  تس  شخصس  خٲطرٕ  (اَمہِ  دولت  تہٕ  زینت  نِشہِ  زیادٕہ)  بہتر  ییٚمۍ  ایمان  آسہِ  اۆنمُت  تہٕ  نیک  عمل  آسہِ  کران  مگریہِ  (اجرتہٕ  ثواب)  یِیہِ  نہٕ  صبر  کرن  والیو  وَرٲے  کٲنسہِ  عطا  کرنہٕ۔"
  },
  {
    "verse_id": 81,
    "translation": "پتہٕ  دۅبروو  اَسہِ  سُہ  (قارون)  تہٕ  تٔمۍ  سُنٛد  گرٕزمینس  منٛز،پتہٕ  ٲس  نہٕ  اللہ  تعالیٰ  ہس  وَرٲے  تس  خٲطرٕ  کانٛہہ  تہِ  جماعت  (تِژھ)  یۅسہٕ  (عذاب  نِشہِ  بچاونس  منٛز)  تس  مدد  کٔرِتھ  ہیٚکہِ  ہے  تہٕ  نَہ  ہیۆک  تٔمۍ  پانے  عذاب  رُکٲوِتھ۔"
  },
  {
    "verse_id": 82,
    "translation": "تہٕ  رات  یِم  لُکھ  تَسٕندِ  مقامُک  تہٕ  مرتبُک  تمنا  ٲسۍ  کران  لٔگۍ  (ندامت  سان)  وننہِ،  کوتاہ  عجیب  چُھ  زِ  پننیٚو  بندو  منٛزٕییٚمہِ  سٕندِ  خٲطرٕاللہ  تعالیٰ  یژھان  چُھ  رزق  چُھ  کشادٕہ  کران  تہٕ  (ییٚمہِ  سٕندِ  خٲطرٕ  یژھان  چُھ)  تنگ  چُھ  کران،  اگر  اللہ  تعالیٰ  ہن  اَسہِ  پیٚٹھ  احسان  آسِہے  نہٕ  کۆرمُت  تیٚلہِ  دۅبراوِہے  اَسہِ  (تہِ  زمینس)،  ہاے  تعجب  چُھ!  (وۅنۍ  لۆگ  پے) زِ  کٲفر  ہیٚکن  نہٕ  نجات  لٔبتِھ۔"
  },
  {
    "verse_id": 83,
    "translation": "(یہِ)  چُھ  سُہ  ٲخرتُک  گرٕ  یُس  اَسہِ  تِتھیٚن  لُکن  خٲطرٕ  بنوومُت  چُھ  یِم  زمینس  منٛز  نَہ  چِھ  سرکشی  تہٕ  تکبر  یژھان  تہٕ  نَہ  چِھ  فساد  تُلُن  (یژھان)،  تہٕ  نیک  انجام  چُھ  پرہیزگارن  خٲطرٕ۔"
  },
  {
    "verse_id": 84,
    "translation": "یُس  شخص  نیکی  ہیٚتھ  یِیہِ  تس  خٲطرٕ  چُھ  تَمہِ  کھوتہٕ  بہتر  (بدلہٕ)  تہٕ  یُس  شخص  بُرٲیی  ہیٚتھ  یِیہِ  تیٚلہِ  یِیہِ  نہٕ  بُرٕ  کامہِ  کرن  والیٚن  کانٛہہ  بدلہٕ  دِنہٕ  مگر  تِیُتے  یہِ  تِم  کران  روٗدِمٕتۍ  ٲسۍ۔"
  },
  {
    "verse_id": 85,
    "translation": "بے  شک  ییٚمۍ  (ربّن) تۅہیہِ  پیٚٹھ  قرآنُک  (تبلیغ  تہٕ  اقامت)  فرض  چُھ  کۆرمُت  یقینا  چُھو  سُہ  تۅہیہِ  (تُہٕندِ  یژھنہٕ  مطٲبق) واپس  گژھنہٕ  چہ  جایہِ  (مکہ  یا  ٲخرتس)  کُن  (فتح  تہٕ  کامیٲبی  سان)  واپس  نِنہٕ  وول۔  فرمٲوِو،  میون  ربّ  چُھ  تس  وارٕ  پٲٹھۍ  زانان  یُس  ہدایت  ہیٚتھ  آو  تہٕ  تس (تہِ) یُس  نَنہِ  وانہٕ  گمرٲہی  منٛز  چُھ۔ ﴿یہِ  آیت  گے  مکہ  پیٚٹھ  مدینس  کُن  ہجرت  کرنہٕ  وقتہٕ  حجفہ  کس  مقامس  پیٚٹھ  نٲزل  تہٕ  یہِ  وعدہ  گوٚو  فتحِ  مکہ  کہِ  دۅہ  پوٗرٕ۔﴾"
  },
  {
    "verse_id": 86,
    "translation": "تہٕ  تۅہیہِ  (حضور  صلی  اللہ  علیہ  وسلمن  ہٕنٛدِ  وساطتہٕ  چُھ  اُمّت  محمدی  یس  خطاب) ٲسٕو  نہٕ  اَمہِ  کتھہِ  ہٕنز  امید  زِ  تۅہیہِ  پیٚٹھ  یِیہِ (یہِ) کتاب  نٲزل  کرنہٕ  مگر (یہِ) چھے٘  تُہٕندِس  ربّ  سٕنٛز  رحمت  (یعنی  ربّ  سند  رحمت  کِنۍ  چِھ  نٲزل  سپٕزمٕژ)،  وۅنۍ  بٔنۍ  زیٚو  نہٕ  تۆہۍ  ہرگز  کٲفرن  ہٕندۍ  مددگار۔"
  },
  {
    "verse_id": 87,
    "translation": "تہٕ  تِم  (کٲفر)  گژھنو  نہٕ  تۅہیہِ  ہرگز  اللہ  تعالیٰ  سٕندیٚن  آیاتن  (ہٕندِ  تعمیل  تہٕ  تبلیغ)  نِشہِ  پتھ  رَٹٕنۍ  اَمہِ  پتہٕ  زِ  تِم  چِھ  تۅہیہِ  کُن  نٲزل  آمٕتۍ  کرنہٕ  تہٕ  تۆہۍ  روٗزِو  (لُکن)  پننِس  ربّس  کُن  ناد  دِوان  تہٕ  مشرکو  منٛزٕ  بٔنۍ  زیٚو  نہٕ  ہرگز۔"
  },
  {
    "verse_id": 88,
    "translation": "تہٕ  تۆہۍ  مَہ  کٔرِو  اللہ  تعالیٰ  ہس  سٍتۍ  کٲنٛسہِ  دۆیِمِس  (پٲنۍ  پانے  بناونہٕ  آمتِس)  معبودس  پوٗزا،  تس  وَرٲے  چُھنہٕ  کانٛہہ  عبادتس  لایق،تٔمۍ  سٕندِ  ذات  ورٲے  چُھ  پۯتھ  کانٛہہ  چیز  فنا  سپدن  وول،  حکم  چُھ  تٔمۍ  سُندُے  تہٕ  تۆہۍ  (سٲری)  یِیِوتٔسۍ  کُن  واپس  نِنہٕ۔"
  }
]