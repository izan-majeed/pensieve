[
  {
    "verse_id": 1,
    "translation": "چونکہ  قریش  بنے  عٲدی۔"
  },
  {
    "verse_id": 2,
    "translation": "﴿یعنی﴾  وَندکیٚو  تہٕ  ریتہٕ کال کیٚو  سفرو  سٍتۍ  ﴿بنے﴾  عٲدی  ﴿وَندٕ  تہٕ  ریتہٕ کال کیٚو  سفرو  نِشہِ  چِھ  مُراد  تجارتی  سفر۔  ریٚتہٕ کالس  ٲسۍ  قریش  لُکھ  شامس  تہٕ  فلسطینس  کُن  تہٕ  وندس  ٲسۍ  جنوب  عربس  کُن  تجارت کہ  غرضہٕ  گژھان،  یِموٕے  سفرو  ہٕنٛدِ  بدولت  بنے  تِم  مالدار﴾"
  },
  {
    "verse_id": 3,
    "translation": "لہٰذا  پزِ  تِمن  زِ  اَمہِ  گر کِس  ربس  کٔرِن  عبادت۔  ﴿اَمہِ  گرٕ  نِشہِ  چُھ  مُراد  خانۂ  کعبہ﴾"
  },
  {
    "verse_id": 4,
    "translation": "ییٚمۍ  تِم  بۅچِھہ  نِشہِ  بچٲوِتھ  کھیاونٲوۍ،  تہٕ  خوفہٕ  نِشہِ  بچٲوِتھ  کوٚرنکھ  اَمن  عطا۔  ﴿مکہ  اوس  چونکہ  حرم،  اَمہِ  موجوب  اوس  نہٕ  قریشن  یِہ  خطرٕہ  زِ  یِہندِس  شہرس  پیٚٹھ  کرِ  عربُک  کانٛہہ  قبیلہ  حملہٕ  تہٕ  قریش  ٲسۍ  چونکہ  خانۂ  کعبس  مُجٲور۔  اَمہِ  موجوب  ٲسۍ  تِہِنٛدۍ  تجارتی  قٲفلہٕ  کھۅژنہٕ  ورٲے  عربہٕ کیٚو  تمام  علاقَو  کِنۍ  نیران  تہٕ  کانٛہہ  اوس  نہٕ  یِمن  اَتھہٕ  لاگان۔﴾"
  }
]