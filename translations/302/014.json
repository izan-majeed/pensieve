[
  {
    "verse_id": 1,
    "translation": "الف  لام  را  (حقیقی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)  یہِ  چھے٘  (عظیم) کتاب  یۅسہٕ  اَسہِ  تۅہیہِ  کُن  نٲزل  چھے٘  کٔرمٕژ  تاکہ  تۆہۍ  نِیوٗکھ  لوٗکھ  (کفرکیو)  اَنہِ  گٹو  نِشہِ  کٔڑِتھ  (ایمان  کِس)  نوٗرس  کُن  (مزید  یہِ  زِ)  تِہِندِس  ربّ  سٕندِ  حکمہٕ  سٍتۍ  (أنیوٗکھ)  تٔمۍ  سٕنزِ  وَتہِ  کُن  یُس  غلبہٕ  وول  تمام  رٕژرٕ  وول  چُھ۔"
  },
  {
    "verse_id": 2,
    "translation": "سُہ  اللہ  تعالیٰ  زِ  یِکینٛژھاہ  آسمانن  منٛز  تہٕ  یِکینٛژھاہ  زمینس  منٛز  چُھ  (سورُے)  چُھ  تٔمۍ  سُندُے،  تہٕ  کٲفرن  خٲطرٕ  چھے٘  سخت  عذاب  کِنۍ  بربٲدی۔"
  },
  {
    "verse_id": 3,
    "translation": "(یِم)  چِھ  تِم  لُکھ  یِم  دنیٲوی  زندگی  ٲخرت  کِس  مقابلس  منٛز  زیادٕہ  پسند  چِھ  کران  تہٕ  (لُکن)  چِھ  اللہ  تعالیٰ  سٕنزِ  وَتہِ  نِشہِ  ٹھاکھ  کران  تہٕ  اَتھ  (دینِ  حقس)  منٛز  چِھ  ہجر  ژھانڈان۔ یِم  لُکھ  چِھ  گمرٲہی  منٛز  (پیٚمٕتۍ)۔"
  },
  {
    "verse_id": 4,
    "translation": "تہٕ  اَسہِ  سوٗز  نہٕ  کانٛہہ  رسول  مگر  (سوٗز)  پننہِ  قومچ  زبان  ہیتھ  تاکہ  سُہ  ہیٚکہِ  تِہِندِ  خٲطرٕ  (حقُک  پےغام)  وارٕ  پٲٹھۍ  ویٚژھنٲوِتھ،  پتہٕ  یس  اللہ  تعالیٰ  یژھان  چُھ  (تس)  چُھ  گمراہ  ٹھہراوان  تہٕ  یس  یژھان  چُھ  ہدایت  چُھس  بخشان،  تہٕ  سُہ  چُھ  غٲلب  حکمت  وول۔"
  },
  {
    "verse_id": 5,
    "translation": "تہٕ  بے  شک  سوٗز  اَسہِ  موسیٰ  (علیہ  السلام)  پننہ  نِشٲنِیہِ  ہیٚتھ  زِ  (اے  موسیٰ!)  ژٕ  نِن  پَنُن  قوم  اَنہِ  گٹو  منٛزٕ  کٔڑِتھ  نوٗرس  کُن  تہٕ  تِمن  پاوُکھ  اللہ  تعالیٰ  سٕندۍ  دۅہ  یاد (یِم  یِمن  پیٚٹھ  تہٕ  بروٗنٹھِمیٚن  اُمّتن  پیٚٹھ  آمٕتۍ  ٲسۍ)۔  بے  شک  چھے٘  اَتھ  منٛز  پۯتھ  صبر  کرن  وٲلِس  (تہٕ)  سیٚٹھاہ  شکر  بجا  اَنن  وٲلِس  خٲطرٕ  نشٲنیہِ۔"
  },
  {
    "verse_id": 6,
    "translation": "تہٕ  (سُہ  وقت  کٔرِو  یاد)  ییٚلہِ  موسیٰ  ہن  (علیہ  السلام)  پننِس  قومس  وۆن،  تۆہۍ  کٔرِو  پانس  پیٚٹھ  اللہ  تعالیٰ  سُنٛد  (سُہ)  انعام  یاد  ییٚلہِ  تٔمۍ  تۅہیہِ  آلِ  فرعونس  نِشہِ  نجات  دِیُتنو  یِم  تۅہیہِ  سخت  عذاب  ٲسۍ  واتناوان  تہٕ  تُہٕندیٚن  لڑکن  ٲسۍ  کھش  کران  تہٕ  تُہٕنزن  خاتونن  ٲسۍ  زندٕہ  تراوان،تہٕ  اَتھ  منٛز  ٲس  تُہٕندِس  ربّ  سٕندِ  طرفہٕ  بٔڑبارٕ  آزمٲیش۔"
  },
  {
    "verse_id": 7,
    "translation": "تہٕ  (یاد  کٔرِو)  ییٚلہِ  تُہٕندۍ  ربّن  (تۅہۍ)  خبردار  کٔرۍ  (نو)  زِ  ہرگاہ  تۆہۍ  شکر  کٔرِو  تیٚلہِ  کرٕ  بہٕ  تۅہیہِ  پیٚٹھ  (نعمتن  منٛز)  ضرور  ہُریر  تہٕ  ہرگاہ  تۆہۍ  ناشکری  کٔرِو  تیٚلہِ  چُھ  میون  عذاب  پٔزۍپٲٹھۍ  سخت۔"
  },
  {
    "verse_id": 8,
    "translation": "تہٕ  موسیٰ  ہن  (علیہ  السلام)  وۆن،  اگر  تۆہۍ  تہٕ  تِم  سٲری  لُکھ  یِم  زمینس  منٛز  چِھ  کفرلاگن  کرُن  تیٚلہِ  چُھ  بے  شک  اللہ  تعالیٰ  (تِمَو  سارِوٕے  نِشہِ)  پٔزۍپٲٹھۍ  بے  نیاز  حمدوثناہس  لایق۔  "
  },
  {
    "verse_id": 9,
    "translation": "کیاتۅہیہِ  وٲژٕو  نا  تِمن  لُکن  ہٕنز  خبریِم  تۅہیہِ  برونٛہہ  چِھ  گُزریمٕتۍ،  (تِم)  ٲسۍ  قومِ  نوح  تہٕ  عاد  تہٕ  ثمود  (کہ  قومٕکۍ  لُکھ)  تہٕ  (کینہہ)  لُکھ  یِم  تِمن  پتہٕ  آے،تِمن  زانہِ  نہٕ  اللہ  تعالیٰ  ہس  وَرٲے  کٕہٕنۍتہِ  (تِکیازِ  تِم  چِھ  دنیا  منٛزٕ  بالکل  نیست  ونابود  گٔمٕتۍ)،  تِمن  نِشہِ  ٲسۍ  تِہِندۍ  رسول  ٹاکارٕہ  نشٲنیہِ  ہیٚتھ  آمٕتۍ  پتہٕ  ترٲوۍ  تِمَو  (ہزٕل  تہٕ  عناد  رٔنگۍ)  پنٕنۍ  اَتھہٕ  پننیٚن  چانٛٹیٚن  منٛز  تہٕ  (سیٚٹھاہ  جسارت  سان)  لٔگۍ  وَننہِ،  اَسہِ  کۆرتَتھ  (دینس)  انکار  یُس  ہیتھ  تۆہۍ  سوزنہٕ  چِھو  آمٕتۍ  تہٕ  پٔزۍپٲٹھۍ  چِھ  أسۍ  تتھ  چیزس  متعلق  اضطراب  پٲدٕ  کرن  وٲلِس  شکس  منٛزیَتھ  کُن  تۆہۍاَسہِ  دعوت  چِھو  دِوان۔"
  },
  {
    "verse_id": 10,
    "translation": "تِہٕندیو  پیغمبرووۆن،  کیا  اللہ  تعالیٰ  سٕندِس  بارس  منٛزچھا  شک  یُس  آسمانن  ہُندتہٕ  زمینُک  پٲدٕ  کرن  وول  چُھ،  (یُس)  تۅہیہِ  ناد  چُھ  دِوان  زِ  تُہٕندۍ  گناہ  کرِ  تُہنٛد  خٲطرٕ  معاف  تہٕ  (تُہٕنزو  نافرمانیو  باوجود)  چُھو  تۅہیہِ  أکِس  مقرر  میعادس  تام  مہلت  دِتھ  تھاوان۔  تِمَو  (کافرو)  وۆن،  ژٕ  چُھکھ  بس  اَسی  ہیوٗ  بشر،  ژٕ  چُھکھٕ  یہِ  یژھان  زِ  اَسہِ  کرکھ  تِمَو  (پۅتلیو)  نِشہِ  ٹھاکھ  یہٕنز  پوٗزا  سٲنۍ  مٲلۍ  بُڈِ  بب  کران  ٲسۍ،  لہٰذا  اَن  ژٕ  اَسہِ  نِشہِ  کانٛہہ  ٹاکارٕہ  دلیل۔"
  },
  {
    "verse_id": 11,
    "translation": "تِہِندیو  رسولو  وۆن  تِمن  اگر  چہ  أسۍ  (بشریت  رٔنگۍ)  تُہٕندۍ  پٲٹھۍ  انسانٕے  چِھ  البتہ  (یہِ  فرق  تہِ  تھٲوِو  درنظر  زِ)  اللہ  تعالیٰ  یس  پیٚٹھ  پننیو  بندو  منٛزٕ  یژھان  چُھ  تس  چُھ  احسان  کران  (پتہٕ  کِیُتھ  ہِشر)  تہٕ  (روٗزوۅنۍ  ٹاکارٕہ  دلیلہِ  ہٕنزکتھ)  یہِ  چھَنہٕ  سٲنۍ  کٲم  زِ  أسۍ  اَنَو  اللہ  تعالیٰ  سٕندِ  حکمہٕ  وَرٲے  تۅہیہِ  نِش  کانٛہہ  دلیل،تہٕ  اللہ  تعالیٰ  سٕے  پیٚٹھ  پَزِ  مومنن  بھروسہٕ  کرُن۔"
  },
  {
    "verse_id": 12,
    "translation": "تہٕ  اَسہِ  کیا  چُھ  زِ  أسۍ  کرَو  نہٕ  اللہ  تعالیٰ  ہس  پیٚٹھ  بھروسہٕ  ییٚلہِ  زن  تٔمی  اَسہِ  (ہدایت  تہٕ  کامیٲبی  ہٕنزٕ)  وَتہٕ  چھے٘  ہاوِمَژٕ،  تہٕ  أسۍ  کرو  ضرور  تُہٕندۍ  تکلیف  واتناونس  پیٚٹھ  صبر  تہٕ  یِم  توکل  کرن  وٲلۍ  چِھ  تِمن  پَزِ  اللہ  تعالیٰ  سٕے  پیٚٹھ  توکل  کرُن۔"
  },
  {
    "verse_id": 13,
    "translation": "تہٕ  کٲفر  لُکو  لوگ  پننیٚن  پیغمبرن  وَنُن،  أسۍ  کڑۂو  تۆہۍ  پۯتھ  صورتس  منٛز  پننہِ  ملکہٕ  منٛزٕ  نَتہٕ  آسیٚو  تۅہیہِ  ضرور  سٲنِس  مذہبس  منٛز  واپس  یُن،پتہٕ  سوٗز  تِہِندۍ  ربّن  تِمن  کُن  وحی  زِ  أسۍ  کروکھ  ظٲلم  ضرور  ہلاک۔"
  },
  {
    "verse_id": 14,
    "translation": "تہٕ  تِہِندِ  پتہٕ  کَرۂوأسۍ  ضرور  تۆہۍ  (أتھۍ)  ملکس  منٛز  آباد۔  یہِ  (وعدٕہ)  چُھ  پۯتھ  تِتھِس  شخصس  خٲطرٕ  یُس  میٲنِس  دربارس  منٛز  کھڑاسپدنس  کھوٗژبیٚیہِ  کھوٗ  ژمیٲنِس  (عذاب  کِس)  وعدس۔"
  },
  {
    "verse_id": 15,
    "translation": "تہٕ  (ٲخرکار)  مٔنٛجۍ  رسولَو  (اللہ  تعالیٰ  ہس)  فتح  تہٕ  پۯتھ  بُتھۍ  پھِیُر  ضدکرن  وول  سپُد  نامراد۔"
  },
  {
    "verse_id": 16,
    "translation": "اَتھ  (بربٲدی)  پتہٕ  کنہِ  چُھ  (پتہٕ)  جہنم  تہٕ  تس  یِیہِ  پاکھُک  آب  چاونہٕ۔"
  },
  {
    "verse_id": 17,
    "translation": "یَتھ  سُہ  مُشکلی  سان  اَکھ  اَکھ  دام  ہیٚکہِ  چیٚتھ  تہٕ  تَتھ  ہیٚکہِ  نہٕ  ہَٹہِ  بۅن  وٲلِتھ،  تہٕ  موت  وَلہِ  تس  پۯتھ  طرفہٕ  نال  تہٕ  سُہ  ہیٚکہِ  نہٕ  مٔرِتھ  (تہِ)،  تہٕ  (پتہٕ)  آسہِ  اَمہِ  پتہٕ  (بیٚیہِ  اَکھ)  سیٚٹھہٕے  سخت  عذاب۔"
  },
  {
    "verse_id": 18,
    "translation": "یِمَو  لُکو  پننِس  ربّس  سٍتۍ  کفر  چُھ  کۆرمُت،تِہٕنز  مثال  چھے٘  یہِ  زِ  تِہِندۍ  اعمال  چِھ  (تَمہِ)  سوٗرٕکۍ  پٲٹھۍ  یَتھ  پیٚٹھ  تیز  طوفان  کہ  دۅہ  تیز  واوٕگِلن  آیہِ،  تِم  ہیٚکن  نہٕ  تِمَو  (اعمالو)  منٛزٕ  یِم  تِمَوکمٲوِمٕتۍ  ٲسۍ  کُنہِ  چیزس  پیٚٹھ  قابو  لٔبِتھ۔  ییی  چُھ  وتہ  نش  سیٹھا  دور  ڈلُن۔"
  },
  {
    "verse_id": 19,
    "translation": "(اے  بوزن  والہِ!)  کیا  ژے٘  وُچُھتھ  نا  زِ  بے  شک  کٔرۍاللہ  تعالیٰ  ہن  آسمان  تہٕ  زمین  حقس  (پیٚٹھ  مبنی  حکمت)  سان  پٲدٕ۔  ہرگاہ  سُہ  یژھِ  (تیٚلہِ)  کریٚو  تۅہیہِ  نیست  و  نابود  تہٕ  (تُہٕنزِ  جایہِ)  اَنہِ  نٔو  مخلوق۔"
  },
  {
    "verse_id": 20,
    "translation": "تہٕ  یہِ  (کٲم)  چھَنہٕ  اللہ  تعالیٰ  ہس  پیٚٹھ  (رَژھ  تہِ)  مشکل۔"
  },
  {
    "verse_id": 21,
    "translation": "تہٕ  (محشرکہ  دۅہ)  سپدن  اللہ  تعالیٰ  ہس  برونٛہہ  کنہِ  سٲری  (لۅکٕٹۍ  بٔڑۍ)  حٲضرپتہٕ  وَنن  (پٲروی  کرن  وٲلۍ)  کمزورلُکھ  (طاقتور)  تکبرکرن  والیٚن،  أسۍ  روٗدۍ  (سٲرۍ  سے  وٲنسہِ)  تۅہیہِ  تٲبع  کیا  تیٚلہِ  ہیٚکۍوٕ  تۆہۍ  اَسہِ  اللہ  تعالیٰ  سٕندِ  عذاب  نِشہِ  کُنہِ  حدس  تام  بچٲوِتھ؟  تِم  (امیر)  وَنن  (پانس  پتہٕ  لٔگۍ  مٕتیٚن  غریبن)،  اگراللہ  تعالیٰ  اَسہِ  ہدایت  کرِہے  تیٚلہِ  ہاوہَو  أسۍ  تۅہیہِ  تہِ  ضرور  ہدایتٕچ  وَتھ  (مگرأسۍ  ٲسۍ  پانہٕ  تہِ  گمراہ  تہٕ  تۅہیہِ  تہِ  ٲسۍ  وٕ  گمراہ  کران)۔  اَسہِ  پیٚٹھ  چھے٘  ہِشی  کتھاہ  خواہ  (از)  أسۍ  آہ  و  زٲری  کرو  یا  صبر  کرو  سانہِ  خٲطرٕ  چھَنہٕ  کانٛہہ  ژلنٕچ  وَتھ۔"
  },
  {
    "verse_id": 22,
    "translation": "تہٕ  شیطان  وَنہِ  ییٚلہِ  فٲصلہٕ  سپدِ  زِ  بے  شک  اوس  اللہ  تعالیٰ  ہن  تۅہیہِ  سٍتۍ  پۆز  وعدٕہ  کۆرمُت  تہٕ  مے٘  (تہِ)  اوس  تۅہیہِ  سٍتۍ  وعدٕہ  کۆرمُت،  لہٰذا  چھے٘  مے٘  تۅہیہِ  سٍتۍ  وعدٕہ  خلٲفی  کٔرمٕژ،  تہٕ  مے٘  اوس  نہٕ  (دنیاہس  منٛز)  تۅہیہِ  پیٚٹھ  کُنہِ  قٔسمک  زوراَمہِ  وَرٲے  زِ  مے٘  دِیُتمَو  تۅہیہِ  (بٲطلس  کُن)  ناد  پتہٕ  کٔرٕو  تۅہیہِ  (پننہِ  فٲیدٕہ  خٲطرٕ)  میٲنۍ  دعوت  قبول،  وۅنۍ  مَہ  کٔرِو  تۆہۍمے٘  ملامت  بلکہ  کٔرِو  (پٲنۍ)  پانس  ملامت۔  نَہ  ہیٚکہٕ  بہٕ  (اَز)  تُہٕنز  فریاد  رٔسی  کٔرِتھ  (یعنی  عذاب  نِشہِ  تۆہۍ  مۅکلٲوِتھ)  تہٕ  نَہ  ہیٚکِو  تۆہۍ  میٲنۍ  فریاد  رٔسی  کٔرِتھ  (یعنی  مے٘  عذاب  نِشہِ  مۅکلٲوِتھ)۔  یمہِ  برونٛہہ  یُس  تۆہۍ  مے٘  (اللہ  تعالیٰ  سُنٛد)  شریک  ٲسۍوٕ  ٹٔھہراوان  بے  شک  چُھس  بہٕ  (از)  تَمہِ  نِشہِ  انکار  کران۔  پٔزۍپٲٹھۍ  چُھ  ظٲلمن  خٲطرٕ  دگ  تُلوُن  عذاب۔"
  },
  {
    "verse_id": 23,
    "translation": "تہٕ  یِمَو  لُکو  ایمان  اۆن  بیٚیہِ  روٗدۍ  نیک  عملہٕ  کران  تِم  یِن  جنتن  منٛز  دٲخل  کرنہٕ  یِمن  بٔنۍکِنۍ  کۅلہٕ  چھے٘  پکان  (تِم)  روزن  تِمن  منٛز  پننِس  ربّ  سٕنٛدِ  حکمہٕ  ہمیشہ،  تَتھ  منٛز  آسہِ  (ملاقات  کہ  وقتہٕ)  تِہُنٛد  دعائیہ  کلمہ  سلام۔"
  },
  {
    "verse_id": 24,
    "translation": "کیا  تۅہیہِ  وُچُھو  نا،  اللہ  تعالیٰ  ہن  کِژھ  مثال  چھے٘  بیان  فرمٲومٕژ  زِ  پاک  کتھ  چھے٘  تَمہِ  پاک  کُلِکۍ  پٲٹھۍ  ییٚمِیُک  موٗل  (زمینس  منٛز)  مضبوط  چُھ  تہٕ  تَمہِ  چہ  لنجہِ  چھے٘  آسمانس  منٛز۔"
  },
  {
    "verse_id": 25,
    "translation": "سُہ  (کُل)  چُھ  پننِس  ربّ  سٕندِ  حکمہٕ  سٍتۍ  پۯتھ  وقتہٕ  پھل  (میوہ)  دِوان،  تہٕ  اللہ  تعالیٰ  چُھ  لُکن  خٲطرٕ  مثالہٕ  بیان  فرماوان  تاکہ  تِم  کرن  نصیحت  حٲصل۔"
  },
  {
    "verse_id": 26,
    "translation": "تہٕ  ناپاک  کتھہِ  ہٕنز  مثال  چھے٘  تَمہِ  ناپاک  کُلِکۍ  پٲٹھۍ  یُس  زمینس  پیٚٹھ  کنی  لٔمِتھ  یِیہِ  کڑنہٕ،  تَتھ  آسہِ  نہٕ  رَژھ  تہِ  قرار  (تہٕ  پایدٲری)۔"
  },
  {
    "verse_id": 27,
    "translation": "اللہ  تعالیٰ  چُھ  ایمان  والیٚن  (اَمہِ)  پایدار  کتھہِ  (ہٕنٛدِ  برکت)  سٍتۍ  دنیٲوی  زندگی  منٛز  تہِ  ثٲبت  قدم  تھاوان  تہٕ  ٲخرتس  منٛز  (تہِ)۔  تہٕ  اللہ  تعالیٰ  چُھ  ظٲلمن  گمراہ  کران۔  تہٕ  اللہ  تعالیٰ  یہِ  یژھان  چُھ  (تہِ)  چُھ  کران۔"
  },
  {
    "verse_id": 28,
    "translation": "کیا  تۅہیہِ  وُچھ  ووکھ  نا  تِم  لُکھ  یِمَو  اللہ  تعالیٰ  سٕنز  نعمت  (یعنی  ایمان)  کفرٕ  سٍتۍ  بدلٲوتہٕ  تِمَو  وول  پَنُن  قوم  تبٲہی  ہٕندِس  گرس  منٛز۔"
  },
  {
    "verse_id": 29,
    "translation": "(سُہ)  چُھ  جہنم  یَتھ  منٛز  چھَکنہٕ  یِن،تہٕ  سُہ  چُھ  خراب  ٹھکانہٕ۔"
  },
  {
    "verse_id": 30,
    "translation": "تہٕ  تِمَو  بنٲوۍ  اللہ  تعالیٰ  سٕنٛدِ  خٲطرٕ  شریک  تاکہ  تِم  ڈالن  (لُکن)  تٔمۍ  سٕنزِ  وَتہِ  نِشہِ۔  فرمٲوِیوٗکھ،  تۆہۍ  تُلِو  (کینٛژھن  دۅہن)  فٲیدٕہ  بے  شک  چُھ  تُہُنٛد  انجام  نارسٕے  کُن  (گژُھن)۔"
  },
  {
    "verse_id": 31,
    "translation": "تۆہۍ  فرمٲوِو  میانیٚن  مومن  بندن  زِ  تِم  تھٲوِن  نماز  قٲیِم  تہٕ  یُس  رزق  اَسہِ  تِمن  دِیُتمُت  چُھ  تَمہِ  منٛزٕ  روٗزِن  کٔھٹِتھ  تہٕ  نَنہِ  وانہٕ  پٲٹھۍ  (سانہِ  وَتہِ  منٛز)  خرچ  کران  سُہ  دۅہ  یِنہٕ  برونٛہہ  ییٚمہِ  دۅہ  نَہ  کانٛہہ  ہیۆن  کٕنُن  آسہِ  تہٕ  نَہ  آسہِ  کانٛہہ  (دنیٲوی)  دوستی  (بکار  ینہ  واجنۍ)۔"
  },
  {
    "verse_id": 32,
    "translation": "اللہ  تعالیٰ  چُھ  سُہ  ییٚمۍ  (سٲری)  آسمان  تہٕ  زمین  پٲدٕ  کٔرۍ  تہٕ  آسمان  طرفہٕ  وولُن  آب  پتہٕ  کٔرِ  ن  تَمہِ  آبہٕ  ذریعہ  تُہٕندِ  رزقہٕ  رٔنگۍ  پھل  پٲدٕ،  تہٕ  تٔمۍ  کرِ  تُہٕندِ  خٲطرٕ  ناوٕ  مسخرّتاکہ  تٔمۍ  سٕندِ  حکمہٕ  سٍتۍ  روزن  سمندرس  منٛز  پکان  تہٕ  تٔمۍ  کٔرۍ  تُہٕندِ  خٲطرٕ  درۍیاو  (تہِ)  مسخّر۔"
  },
  {
    "verse_id": 33,
    "translation": "تہٕ  تٔمۍ  بنٲوۍ  تُہٕندِ  خٲطرٕ  آفتاب  تہٕ  زوٗن  (باقٲعدٕہ  اکہ  نظامٕکۍ)  تابع  یِم  ہمیشہ  (پننِس  پننِس  مدارس  منٛز)  گردش  چِھ  کران  روزان،  تہٕ  تُہٕندِ  (زندگی  ہندِنظامہ)  خٲطرٕ  کو٘رُن  رات  تہٕ  دۅہ  تہِ  (أکِس  نظامس)  تابع۔"
  },
  {
    "verse_id": 34,
    "translation": "تہٕ  تٔمۍ  کۆرنَو  تۅہیہِ  پۯتھ  کانٛہہ  سُہ  چیز  عطا  یُس  تۅہیہِ  تس  مۆنگُو  تہٕ  ہرگاہ  تۆہۍ  اللہ  تعالیٰ  سٕنزن  نعمتن  ہُنٛد  شمار  کرُن  ییٚژِھو  (تیٚلہِ)  ہیٚکِو  نہٕ  پوٗرٕ  شمار  کٔرِتھ،  بے  شک  چُھ  انسان  سیٚٹھاہ  بۆڈ  ظٲلم  سیٚٹھاہ  بۆڈ  ناشکر  گزار۔"
  },
  {
    "verse_id": 35,
    "translation": "تہٕ (یاد  کٔرِو)  ییٚلہِ  ابراہیمن  (علیہ  السلام)  عرض  کۆر،  اے  میانہِ  ربّہ!  یہِ  شہر  (مکہ)  بناوُن  اَمنٕچ  جاے  بیٚیہِ  بچاومے٘  تہٕ  میانیٚن  شُریٚن  اَمہِ  (کتھہِ)  نِشہِ  زِ  أسۍ  کرو  پۅتلیٚن  ہٕنز  پوٗزا۔"
  },
  {
    "verse_id": 36,
    "translation": "اے  میانہِ  ربّہ!  یِمَو  (پۅتلیو)  چِھ  واریاہ  لُکھ  گمراہ  کٔرِمٕتۍ۔  وۅنۍ  ییٚمۍ  میٲنۍ  پٲروی  کٔر  سُہ  آسہِ  میون  تہٕ  ییٚمۍ  میٲنۍ  نافرمٲنی  کٔرتیٚلہِ  چُھکھ  ژٕ  بے  شک  بۆڈ  مغفرت  کرن  وول  سیٚٹھاہ  مہربان۔"
  },
  {
    "verse_id": 37,
    "translation": "اے  سانہِ  ربّہ!  بے  شک  چُھ  مے٘  پَنُن  اولاد  (اسماعیل  علیہ  السلام  مکہ  چہ)  بے  آب  و  زراعت  وادی  منٛز  چٲنِس  حرمت  وٲلِس  گرَس  نِشہِ  بسوومُت،  اے  سانہِ  ربّہ!  تاکہ  تِم  تھاون  نماز  قٲیِم  وۅنۍ  کرژٕ  لُکن  ہٕندۍ  دل  تِتھۍ  زِ  تِم  روزن  شوق  سان  تہ  محبت  سان  تِمن  کُن  مٲیل  تہٕ  تِمن  کر  (پۯتھ  قٔسم  کیٚن)  میون  ہُنٛد  رزق  عطا،  تاکہ  تِم  روزن  شکر  بجاا  نان۔"
  },
  {
    "verse_id": 38,
    "translation": "اے  سانہِ  ربّہ!  بے  شک  چُھکھ  ژٕ  تہِ  (سورُے)  زانان  یہِ  أسۍ  کٔھٹِتھ  چِھ  تھاوان  تہٕ  یہِ  أسۍ  نۆن  چِھ  کڑان،  تہٕ  اللہ  تعالیٰ  ہس  نِشہِ  چُھنہٕ  کانٛہہ  تہِ  چیز  نَہ  زمینس  منٛز  کٔھٹِتھ  تہٕ  نَہ  چُھ  آسمان  سٕے  منٛز  (کٔھٹِتھ)۔"
  },
  {
    "verse_id": 39,
    "translation": "سٲری  تعریف  چِھ  اللہ  تعالیٰ  سٕے  خٲطرٕ  ییٚمۍ  مے٘  بُجرس  منٛز  اسماعیل  تہٕ  اسحاق  (علیہم  السلام  زٕ  فرزند)  عطا  کٔرۍ،  بے  شک  چُھ  میون  ربّ  وارٕ  پٲٹھۍ  دُعا  بوزن  وول۔"
  },
  {
    "verse_id": 40,
    "translation": "اے  میانہِ  ربّہ!  بہٕ  تہٕ  میٲنۍ  اولاد  بناوُکھ  نماز  قٲیِم  تھاون  وٲلۍ،  اے  میانہِ  ربّہ!  تہٕ  ژٕ  کر  میون  دعا  قبول۔"
  },
  {
    "verse_id": 41,
    "translation": "4اے  سانہِ  ربّہ!  مے٘  کر  مغفرت  تہٕ  میٲنِس  مٲلِس  ماجہِ  (کر  مغفرت)  بیٚیہِ  تمام  مومنن  تہِ،  ییٚمہِ  دۅہ  حساب  سپدِ  قٲیِم۔ ﴿یتھ  جایہِ  چُھ  ابراہیم  علیہ  السلامن  ہندس  سخ  مٲلس  تارخس  کُن  اشارہ،  تم  ٲسۍ  نہ  کٲفر  تہٕ  مشرک  بلکہ  ٲسۍدین  حقس  پیٹھ۔آزر  اوس  در  اصل  تمن  پیتٕر،  تمۍ  ٲسۍ  ابراہیم  علیہ  السلام  مٲلۍ  سندِ  وفات  پتہٕ  رٔچھۍ  متۍ،  امہ  موجوب  چُھ  تس  عام  پٲٹھۍ  مول  وننہ  آمُت،  سہُ  اوس  مشرک  تہٕ  ابراہیم  علیہ  السلامس  اوس  تس  خٲطرٕ  دعاے  مغفرت  کرنہ  نِش  ٹھاک  کرنہ  آمُت  ییٚلہ  زن  یتھ  جایہِ  چُھ  سخ  مٲلس  ماجہ  خٲطرہ  یوان  دعا  کرنہ۔  یہِ  دعا  آو  اللہ  تعالیٰ  ہس  اتھ  حدس  تام  پسند  زِ  یہِ  آو  امتِ  محمدی  یس  خٲطرٕ  نمازن  منٛز  برقرار  تھاونہ۔﴾"
  },
  {
    "verse_id": 42,
    "translation": "تہٕ  اللہ  تعالیٰ  زأنۍ  زِیون  نہٕ  تِمَو  کامیٚو  نِشہِ  ہرگز  بے  خبر  یِمہٕ  ظٲلم  چِھ  انجام  دِوان،  سُہ  چُھ  بس  تِمن  (ظٲلِمن)  فقط  تَمہِ  دۅہ  خٲطرٕ  مہلت  دِوان  یَتھ  منٛز  (خوف  سٍتۍ)  أچھ  روزن  پٔھٹِتھ  یلے۔"
  },
  {
    "verse_id": 43,
    "translation": "تِم  لُکھ  آسن  (مٲدانِ  حشرس  کُن)  پنٕنۍ  کلہٕ  تھۆد  تُلِتھ  دوران  اَتھ  حالس  منٛز  زِ  تِمن  آسہِ  نہٕ  أچھ  ٹٹوار  تہِ  گژھان  تہٕ  تِہِندۍ  دِل  آسن  ہمتہٕ  نِشہِ  خٲلی  سپدان۔"
  },
  {
    "verse_id": 44,
    "translation": "تہٕ  لُکھ  کھۆژنٲوِیوٗکھ  تۆہۍ  تَمہِ  دۅہ  نِشہِ  ییٚلہِ  تِمن  پیٚٹھ  عذاب  واتہِ  پتہٕ  یِم  لُکھ  ظلم  کران  روٗدِمٕتۍ  آسن  وَنن،  اے  سانہِ  ربّہ!  اَسہِ  دِ  کینٛژھس  کالس  مہلت  زِ  أسۍ  کَرو  چٲنۍ  دعوت  قبول  بیٚیہِ  کرو  رسولن  ہٕنز  پٲروی۔  (تِمن  یِیہِ  وننہٕ  زِ)  کیا  تۆہی  لُکھ  ٲسۍ  وٕنا  قسم  کھیٚوان  زِ  تۅہیہِ  یِیَو  نہٕ  زانٛہہ  (تہِ)  زوال۔"
  },
  {
    "verse_id": 45,
    "translation": "تہٕ  تۆہۍ  ٲسۍوٕ  (پننہِ  وارِ  پیٚٹھ)  تِمنٕے  لُکن  ہٕندیٚن  (پتھ  کُن  تراونہٕ  آمتیٚن)  محل  خانن  منٛز  روزان  (یِمَو  پننِس  پننِس  دَورس  منٛز)  پننیٚن  نفسن  پیٚٹھ  ظلم  اوس  کۆرمُت  ییٚلہِ  زن  تۅہیہِ  پیٚٹھ  ظٲہر  اوس  سپُدمُت  زِ  اَسہِ  کیا  معاملہٕ  اوس  تِمن  سٍتۍ  کۆرمُت  بیٚیہِ  آسہٕ  اَسہِ  تُہٕندِ  (سمجھنہٕ)  خٲطرٕ  مثالہٕ  تہِ  بیان  کرِمَژٕ۔"
  },
  {
    "verse_id": 46,
    "translation": "تہٕ  تِمَو  کرِ  (دولت  تہٕ  اقتدار  کِس  نشس  منٛز  بدمست  سپدِتھ)  پننہِ  طرفہٕ  تدبیرٕییٚلہِ  زن  اللہ  تعالیٰ  ہس  نِشہِ  تِہِندِپۯتھ  تدبیرُک  توڑ  اوس،  اگر  چہ  تِہٕنزٕ  مکارانہٕ  تدبیرٕ  تِژٕھہ  آسہٕ  زِ  پہاڑ  تہِ  ویٚسرٕہن۔"
  },
  {
    "verse_id": 47,
    "translation": "لہٰذا  زأنۍ  زیون  نہٕ  اللہ  تعالیٰ  ہرگز  پننیٚن  رسولن  سٍتۍ  وعدٕہ  خلٲفی  کرن  وول،  بے  شک  چُھ  اللہ  تعالیٰ  غٲلب،  بدلہٕ  ہیٚنہٕ  وول۔"
  },
  {
    "verse_id": 48,
    "translation": "ییٚمہِ  دۅہ  (یہِ)  زمین  بییہ  اکہ  زمینہِ  سٍتۍ  بدلاونہٕ  یِیہِ  تہٕ  سٲری  آسمان  تہِ  یِن  بدلاونہٕ  تہٕ  تمام  لُکھ  گژھن  اللہ  تعالیٰ  ہس  برونٛہہ  کنہِ  حٲضر  یُس  کُن  چُھ  سارِنٕے  پیٚٹھ  چُھ  غٲلب۔"
  },
  {
    "verse_id": 49,
    "translation": "تہٕ  تَمہِ  دۅہ  وُچھوٗکھ  تۆہۍ  مجرم  لُکھ  آسن  ہانکلن  منٛز  گٔنڈِتھ۔"
  },
  {
    "verse_id": 50,
    "translation": "تِہِندۍ  پۅشاک  آسن  گندھک  دار  (نَتہٕ  روغن  دار  یُس  نارس  چُھ  وارٕ  پٲٹھۍ  ریٚہہ  دِوان)  تہٕ  تِہِندیٚن  بُتھیٚن  آسہِ  ناریِوان  وَلنہٕ۔"
  },
  {
    "verse_id": 51,
    "translation": "تاکہ  اللہ  تعالیٰ  دِیہِ  پۯتھ  شخصس  تِمن  (عملن)  ہُنٛد  بدلہٕ  یِمہٕ  تٔمۍ  کمٲوِتھ  چھے٘  تھاوِمَژٕ۔  بے  شک  چُھ  اللہ  تعالیٰ  حسابس  منٛز  جلدی  کرن  وول۔"
  },
  {
    "verse_id": 52,
    "translation": "یہِ  (قرآن)  چُھ  لُکن  خٲطرٕ  مکمل  پٲٹھۍ  پیغامُک  واتناوُن،  تاکہ  تِم  یِن  اَمہ  کہِ  ذریعہ  کھۅژناونہٕ  بیٚیہِ  یہِ  زِ  تِم  زانن  وارٕ  پٲٹھۍ  زِ  بس  چُھ  سُے  (اللہ  تعالیٰ)  کُن  معبود  تہٕ  یہِ  زِ  گاٹٕلۍ  لُکھ  کرن  نصیحت  حٲصل۔"
  }
]