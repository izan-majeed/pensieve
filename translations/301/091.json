[
  {
    "verse_id": 1,
    "translation": "آفتابُک  قَسم  بیٚیہِ  تَمہِ  کہ  تاپُک  قَسم۔"
  },
  {
    "verse_id": 2,
    "translation": "بیٚیہِ  زوٗنہِ  ہُند  قَسم  ییٚلہِ  سۅ  پتہٕ  چھےٚ  پکان  اَتھ  آفتابس۔"
  },
  {
    "verse_id": 3,
    "translation": "بیٚیہِ  دۅہُک  قَسم  ییٚلہِ  سُہ  اتھ  آفتابس  روشن  چُھ  کران۔"
  },
  {
    "verse_id": 4,
    "translation": "بیٚیہِ  رٲژ  ہُند  قَسم  ییٚلہِ  سۅ  وَلان  چھےٚ  اَتھ  آفتابس۔"
  },
  {
    "verse_id": 5,
    "translation": "بیٚیہِ  آسمانُک  قَسم  بیٚیہِ  ییٚمۍ  سُہ  بِنا  کوٚر۔"
  },
  {
    "verse_id": 6,
    "translation": "بیٚیہِ  زمینُک  قسم  بیٚیہِ  ییٚمۍ  سُہ  ہموار  کوٚر  تہٕ  وَہروو۔"
  },
  {
    "verse_id": 7,
    "translation": "بیٚیہِ  انسان  سٕندِ  نفسُک  قسم  بیٚیہِ  ییٚمۍ  سُہ  برابر  کوٚر  یعنی  ییٚمۍ  سُہ  سیوٚد  کوٚر۔"
  },
  {
    "verse_id": 8,
    "translation": "پس  دِلس  منٛز  ترٛٲونس  بدی  تہٕ  گناہ  تٔہند  بیٚیہِ  نیکی  تہٕ  پرہیزگٲری  تٔہنز۔  (یِم  سٲری  قسم  آے  ہاونہٕ  ییٚمہِ  کتھہِ  خٲطرٕہ  کہ)"
  },
  {
    "verse_id": 9,
    "translation": "بتحقیق  کامیاب  تہٕ  رستہٕ  گار  سپُد  تہٕ  مطلبس  ووت  سُہ  شخص  ییٚمۍ  پاک  کوٚر  پنُن  نفس۔  (ییٚمۍ  سُہ  نفس  نافرمٲنیو  نِشہِ  پاک  کٔرِتھ  تقویٰ  و  فرمانبردٲری  پٮ۪ٹھ  آمادٕہ  کوٚر)"
  },
  {
    "verse_id": 10,
    "translation": "ناکام  تہٕ  نامُراد  سپُد  ییٚمۍ  سُہ  نفس  پھاٹُوو  بٔدِیَن  اندر،  (جوابِ  قسم  چھُ  سارِنٕے  قسمن  ہُند  یِی  کہ  اے  مکٕہ کیو  کٲفرو  فٲجر  تہٕ  بدکار  چھِو  توٚہۍ  لوٗکھ،  تۅہیہِ  چھُو  ضرور  غضبس  تہٕ  ہلاکتس  گرفتار  سپدُن  دنیا  و  ٲخرتس  اندر،  یِتھہٕ  پٲٹھۍ  قومِ  ثمود  گرفتار  سپُد  یِمن  ہُنٛد  قصہٕ  اَمہِ  پتہٕ  بیان  چھُ  یِوان  کرنہٕ۔)"
  },
  {
    "verse_id": 11,
    "translation": "قومِ  ثمودن  کوٚر  تکذیب  پننہِ  شرارت  و  سرکشی  سببہٕ  پننِس  پیغمبرس  صالح  علیہ  السلامس،  (یہِ  چھُ  تَمہِ  وقتُک  قصہٕ)"
  },
  {
    "verse_id": 12,
    "translation": "ییٚلہِ  تَمہِ  قومِ  ثمودٕہ  منٛزٕ  ووٚتھ  سخت  شقّیہ  اَکھ،  (سُے  سپُد  آمادٕہ  تس  ووٗنٹنہِ  تکلیف  واتناونس  پٮ۪ٹھ،  سٍتۍ  روٗدِس  بیٚیہِ  لوٗکھ  تہِ،  اَمِیُک  اطلاع  ییٚلہِ  ووت  صالح  علیہ  السلامس)"
  },
  {
    "verse_id": 13,
    "translation": "پس  فرموو  تِمن  اللہ  تعالیٰ  سٕندۍ  پیغمبرن  یعنی  صالح  علیہ  السلامن  خبردار  روٗزِو  أمِس  خداے  سٕنزِ  ووٗنٹنہِ  ہٕندِ  حقہٕ،  بیٚیہِ  تٔمۍ  سٕنزِ  ترٛیشہِ  ہٕندِ  حقہٕ  یُتھنہٕ  سۅ  ووٗنٹِنۍ  مٲرِیوٗن  یا  کٔرِو  تَس  ترٛیش  چیٚنس  اندر  کُنہِ  قسمہٕ  مزاحمت۔  (أمِس  ووٗنٹنہِ  فرموو  اللہ  تعالیٰ  ہن  نَاقتُہ  اللہ  یعنی  خداے  سٕںز  ووٗنٹِنۍ،  کیازِ  یہِ  ٲس  بٔڈ  دٔلیلہ  تہٕ  معجزہ  صالحؑ  سٕندِ  نبوت  و  پیغمبری  ہٕنز،  تَس  تعظیم  کرُن  اوس  لٲزِم  تہٕ  وٲجب،  یِمو  کوٚر  تَتھ  سٲرِسٕے  ادلہٕ  بدل۔)"
  },
  {
    "verse_id": 14,
    "translation": "پس  کوٚر  تِمو  تَس  پیغمبرس  انکار  سُہ  زونُکھ  اَپزیور،  بیٚیہِ  ژٔٹِکھ  أمِس  اوٗنٹنہِ  ٹٕکہٕ  نٲر،  تِتھےٕ  پٲٹھۍ  مٲرٕکھ  سۅ،  پس  ترٛٲو  تِمن  بٔڈ  بلاے  تِہندۍ  پروردِگارن  تِہندِ  نافرمٲنی  تہٕ  گناہو  سببہٕ،  (سۅے  بلاے  واتنٲونکھ  سارِنٕے  برابر  یعنی  سٲری  گٲلِن  اند  ہیٚتھ۔)"
  },
  {
    "verse_id": 15,
    "translation": "(اللہ  تعالیٰ  چھُنہٕ  کھۅژان  اَمہِ  کِس  نتیجس،  یِتھہٕ  پٲٹھۍ  دنیاہٕکۍ  پادشاہ  اندیشہِ  چھِ  کران  کُنہِ  وقتہٕ  مجرمن  سزا  دِنس  اندر  کہ  خبر  چھا  اَمِیُک  نتیجہٕ  ما  نیرِ  خراب،  مٕلکس  اندر  ما  سپدِ  کانٛہہ  شوٗرش  یا  مُلکی  معاملاتن  اندر  ما  پِیہِ  کُنہِ  قسمہٕ  خلل۔)  اللہ  تعالیٰ  چھُنہٕ  یِژھن  کتھن  ہُند  کانٛہہ  پرواہ۔"
  }
]