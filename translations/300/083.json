[
  {
    "verse_id": 1,
    "translation": "تبٲہی  ٲسِن  چھوٚن  تولن  والیٚن۔"
  },
  {
    "verse_id": 2,
    "translation": "یُہُنٛد  حال  یِہ  چُھ  زِ  ییٚلہِ  لُکن  نِشہِ  رَٹان  چِھ  تیٚلہِ  چِھ  پوٗرٕ  رَٹان۔"
  },
  {
    "verse_id": 3,
    "translation": "تہٕ  ییٚلہِ  تِمن  میٖنِتھ  یا  توٗلِتھ  دِوان  چِھ  تیٚلہِ  چِھ  تِمن  گاٹہٕ  پاوان۔"
  },
  {
    "verse_id": 4,
    "translation": "کیا  یِم  لُکھ  چِھنَہ  سمجھان  زِ  یِم  یِن  تُلِتھ  اَننہٕ؟"
  },
  {
    "verse_id": 5,
    "translation": "اکہِ  بَڈِ  دۅہ  ﴿روزِ  قیامتس  چُھ  بوٚڈ  دۅہ  اَمہِ  مۅکھہٕ  وَننہٕ  آمُت  زِ  اَتھ  منٛز  یِیہِ  تمام  انسانن  تہٕ  جِنَن  خداے  سٕنٛدِس  عدالتس  منٛز  بیک  وقت  حساب  ہیٚنہٕ،  بیٚیہِ  یِن  عذابٕکۍ  تہٕ  ثوابٕکۍ  اہم  ترین  فٲصلہٕ  کرنہٕ﴾"
  },
  {
    "verse_id": 6,
    "translation": "تَمہِ  دۅہ  ییٚلہِ  سٲری  لُکھ  رب  العالمینس  برونٛٹھہٕ  کنہِ  کھڑا  آسن۔"
  },
  {
    "verse_id": 7,
    "translation": "ہرگز  نہٕ،  ﴿یعنی  یِمن  لُکن  ہُنٛد  یِہ  گُمانہٕ  چُھ  غلط  زِ  دُنیاہس  اندر  یِمن  جُرمَن  ہُنٛد  اَتُر  کرنہٕ  پتہٕ  گژھن  یِم  ہٕٹہٕ  مٕٹہٕ  یَلہٕ﴾  پٔزۍ پٲٹھۍ  چُھ  بدکارن  ہُنٛد  نامۂ  اعمال  قٲد  خانہٕ کِس  دفترس  منٛز۔"
  },
  {
    "verse_id": 8,
    "translation": "تہٕ  تۅہیِہ  کیا  خبر  چَھو  زِ  کیا  چُھ  سُہ  قٲد  خانُک  دفتر؟"
  },
  {
    "verse_id": 9,
    "translation": "سۅ  چھےٚ  اکھ  کتاب  لیٚکھِتھ۔"
  },
  {
    "verse_id": 10,
    "translation": "تبٲہی  چھےٚ  تَمہِ  دۅہ  انکار  کرن  والیٚن  خٲطرٕ۔"
  },
  {
    "verse_id": 11,
    "translation": "یِم  روزِ  جزاہس  انکار  کران  چِھ۔"
  },
  {
    "verse_id": 12,
    "translation": "تہٕ  اتھ  ﴿روزِ  جزاہس﴾  چُھنہٕ  انکار  کران  مگر  پرٛتھ  کانٛہہ  سُہ  شخص  یُس  حدٕ  نیروُن  بدعمل  چُھ۔"
  },
  {
    "verse_id": 13,
    "translation": "تس  ییٚلہِ  سٲنۍ  آیات  بوزناونہٕ  یِوان  چِھ  ﴿یعنی  تِم  آیات  یِمن  منٛز  روزِ  جزاہٕچ  خبر  دِنہٕ  چھےٚ  آمٕژ﴾  تیٚلہِ  چُھ  وَنان  زِ  یِمہٕ  چھےٚ  بروٗنٹھِمہِ  وقتہٕ چِہ  دٔلیلہٕ۔"
  },
  {
    "verse_id": 14,
    "translation": "ہرگز  نہٕ،  بلکہ  چُھ  دراصل  یِمن  لُکن  ہٕنٛدیٚن  دِلن  پیٚٹھ  یِہٕنٛزن  بُرٕ  عملن  ہُنٛد  زنگ  کھوٚتمُت۔  ﴿یعنی  جزا  تہٕ  سزا  افسانہٕ  قرار  دِنس  چُھنہٕ  کانٛہہ  معقول  وجہ،  وٕں گوٚو  ییٚمہِ  وجہ  کِنۍ  یِم  لُکھ  اَتھ  افسانہٕ  وَنان  چِھ  سُہ  چُھ  یِہ  زِ  یِمن  گناہن  ہُنٛد  اَتُر  یِم  کران  روٗدِمٕتۍ  چِھ  تِمن  ہُنٛد  زَنگ  چُھ  پوٗرٕ  پٲٹھۍ  یِہٕنٛدیٚن  دِلن  پیٚٹھ  کھوٚتمُت۔  اَمہِ  موجوٗب  یۅسہٕ  کتھ  سراسر  معقول  چھےٚ  سۅ  چھےٚ  یِمن  افسانہٕ  باسان۔﴾"
  },
  {
    "verse_id": 15,
    "translation": "ہرگز  نہٕ،  یقیناً  یِن  یِم  تَمہِ  دۅہ  پننِس  رب  سٕنٛدِ  دیدارٕ  نِشہِ  محروم  تھاونہٕ۔"
  },
  {
    "verse_id": 16,
    "translation": "پتہٕ  گژھن  یِم  جہنَمس۔"
  },
  {
    "verse_id": 17,
    "translation": "پتہٕ  یِیہِ  یِمن  وَننہٕ  زِ  یِہ  چُھ  سُے  چیز  یَتھ  توٚہۍ  انکار  کران  ٲسِو۔"
  },
  {
    "verse_id": 18,
    "translation": "ہرگز  نہٕ،  ﴿یعنی  یِمن  لُکن  ہُنٛد  یِہ  خیال  چُھ  غلط  زِ  کانٛہہ  جَزا  تہٕ  سزا  چُھنہٕ  واقع  سپدن  وول﴾  بے شک  چُھ  نیک  لُکن  ہُنٛد  نامۂ  اعمال  تھدِ  پایِہ  کیٚن  لُکن  ہٕنٛدِس  دفترس  منٛز۔"
  },
  {
    "verse_id": 19,
    "translation": "تہٕ  تۅہیِہ  کیا  خبر  چھےٚ  زِ  کیا  چُھ  سُہ  تھدِ  پایِہ  کیٚن  لُکن  ہُنٛد  دفتر؟"
  },
  {
    "verse_id": 20,
    "translation": "اکھ  لیٚکھِتھ  کتاب۔"
  },
  {
    "verse_id": 21,
    "translation": "ییٚمِچ  رٲچھ  راوَٹھ  مُقرّب  فرشتہٕ  کران  چِھ۔"
  },
  {
    "verse_id": 22,
    "translation": "بے شک  آسن  نیک  لُکھ  بڈٕ  مزس  منٛز۔"
  },
  {
    "verse_id": 23,
    "translation": "تَھدیٚن  مسنَدن  پیٚٹھ  بِہِتھ  آسن  نظارٕہ  کران۔"
  },
  {
    "verse_id": 24,
    "translation": "یِہٕنٛدیٚن  بُتھیٚن  پیٚٹھ  کٔرِو  توٚہۍ  خۅشحٲلی  ہٕنٛز  رونق  محسوس۔"
  },
  {
    "verse_id": 25,
    "translation": "یِم  یِن  نفیس  ترین  سربند  شراب  چاوناونہٕ۔"
  },
  {
    "verse_id": 26,
    "translation": "یتھ  پیٚٹھ  مُشکہٕ  مۅہر  لٲگِتھ  آسہِ،  ﴿لہٰذا﴾  یِم  لُکھ  دوٚیِمیٚن  پیٚٹھ  بٲزۍ  نِنۍ  آسن  یژھان  تِم  کٔرِن  یِہ  چیز  حٲصل  کرنس  منٛز  بٲزۍ  نِنٕچ  کوشش۔"
  },
  {
    "verse_id": 27,
    "translation": "تَتھ  شرابس  منٛز  آسہِ  تسنیٖم  رَلہٕ  ﴿تسنیٖم  گوٚو  تھزر  تہٕ  کُنہِ  ناگس  تسنیٖم  وننُک  مطلب  چُھ  یِہ  زِ  سُہ  چُھ  تھزرٕ  پیٚٹھہٕ  بۅن  کُن  وسان﴾۔"
  },
  {
    "verse_id": 28,
    "translation": "یِہ  چُھ  اکھ  ناگ  ییٚمہِ  کِس  آبس  سٍتۍ  مقرّب  لُکھ  شراب  چیٚن۔"
  },
  {
    "verse_id": 29,
    "translation": "مُجرم  لُکھ  ٲسۍ  دُنیاہس  اندر  ایمان  اَنن  والیٚن  ٹسنہٕ  کران۔"
  },
  {
    "verse_id": 30,
    "translation": "ییٚلہِ  تِمَو  بروٗنٹھۍ  کِنۍ  پکان  ٲسۍ  أچھن  گِندان  گِندان  ٲسۍ  تِمن  کُن  اشارٕہ  کران۔"
  },
  {
    "verse_id": 31,
    "translation": "پننٚین  گرن  کُن  ییٚلہِ  پھیران  ٲسۍ،  بڈٕ  مزٕہ  سان  ٲسۍ  پھیران۔"
  },
  {
    "verse_id": 32,
    "translation": "تہٕ  ییٚلہِ  یِمن  وُچھان  ٲسۍ  تیلہِ  ٲسۍ  وَنان  زِ  یِم  چِھ  ڈٔلِمٕتۍ  لُکھ۔"
  },
  {
    "verse_id": 33,
    "translation": "حالانکہ  تِم  ٲسۍ  نہٕ  یِہندۍ  رٲچھدر  بنٲوِتھ  سوزنہٕ  آمٕتۍ۔"
  },
  {
    "verse_id": 34,
    "translation": "از  چِھ  ایمان  اَنن  وٲلۍ  کٲفرن  پیٚٹھ  اَسان۔"
  },
  {
    "verse_id": 35,
    "translation": "مسندن  پیٚٹھ  بِہِتھ  تِہُنٛد  حال  وُچھان۔"
  },
  {
    "verse_id": 36,
    "translation": "میوٗل  نا  کٲفرن  تِمن  حرکتن  ہُنٛد  بدلہٕ  یِمہٕ  تِم  کران  ٲسۍ۔  ﴿یتھ  کتھہِ  منٛز  چُھ  اکھ  لطیف  طنز،  چونکہ  کٲفر  ٲسۍ  ثواب  زٲنِتھ  مومِنن  تنگ  کران،  اَمہِ  موجوٗب  آو  فرماونہٕ  زِ  ٲخرتس  منٛز  آسن  مومن  جنتس  اندر  مزٕہ  سان  بِہِتھ  دَزن  والیٚن  کٲفرن  ہُنٛد  حال  وُچھان  تہٕ  پننیٚو  دِلَو  منٛزۍ  آسن  ونان  زِ  وارٕ  پٲٹھۍ  میوٗل  یِمن  پننین  عملن  ہُنٛد  ثواب۔﴾"
  }
]