[
  {
    "verse_id": 1,
    "translation": "ؤنِو  زِ  اے  کٲفرو،  ﴿یعنی  اے  تِمَو  لُکو  یِمَو  رسالت  تہٕ  میٲنۍ  أنِمٕژ  تعلم  ماننہٕ  نِشہِ  انکار  کوٚر﴾"
  },
  {
    "verse_id": 2,
    "translation": "بہٕ  چُھس  نہٕ  تِہٕنٛز  عبادت  کران  یِہٕنٛز  عبادت  توٚہۍ  کران  چِھو،  ﴿اگر  کٲفر  دوٚیمیٚن  معبودن  سٍتۍ  اللہ  تعالیٰ  سٕنٛز  عبادت  تہِ  کران  ٲسۍ،  مگر  شرکہٕ سان  اللہ  تعالیٰ  سٕنٛز  عبادت  چَھنہٕ  موٗلَے  کانٛہہ  عبادت،  اَمہِ  موجوٗب  آو  مشرکن  ہٕنٛدیٚن  تمام  معبوٗدن  ہٕنٛدِ  عبادت  نِشہِ  انکار  کرنہٕ۔﴾"
  },
  {
    "verse_id": 3,
    "translation": "تہٕ  نَہ  چِھو  توٚہۍ  تٔمۍ  سٕنٛز  عبادت  کرن  وٲلۍ  ییٚمۍ  سٕنٛز  عبادت  بٕہ  کران  چُھس۔  ﴿یعنی  یِمن  صفاتن  ہٕنٛدِس  خداے  سٕنٛز  بٕہ  عبادت  کران  چُھس  توٚہۍ  چِھو  نہٕ  تِمن  صفاتن  ہٕندِس  خداے  سٕنز  عبادت  کرن  وٲلۍ۔﴾"
  },
  {
    "verse_id": 4,
    "translation": "تہٕ  نہ  چُھس  بٕہ  تِہٕنٛز  عبادت  کرن  وول  یِہٕنٛز  عبادت  تۅہیِہ  کٔرمٕژ  چَھو۔  ﴿یعنی  یِمن  معبودن  ہٕنٛز  عبادت  اَمہِ  برونٛٹھ  تۅہیِہ  تہٕ  تُہنٛدیٚو  مالیو  بُڈِبَبَو  چھےٚ  کٔرمژٕ،  بٕہ  چُھس  نہٕ  تِمن  ہٕنٛز  عبادت  کرن  وول۔﴾"
  },
  {
    "verse_id": 5,
    "translation": "تہٕ  نہ  چِھو  توٚہۍ  تٔمۍ  سٕنٛز  عبادت  کرن  وٲلۍ  ییٚمۍ  سٕنٛز  عبادت  بٕہ  چُھس  کران۔"
  },
  {
    "verse_id": 6,
    "translation": "تُہٕنٛدِ  خٲطرٕ  چُھ  تُہُنٛد  دین  تہٕ  میانہِ  خٲطرٕ  چُھ  میون  دین۔  ﴿یعنی  دین کِس  معاملس  منٛز  چُھنہٕ  میون  تہٕ  تُہُنٛد  کانٛہہ  واٹھ،  میٲنۍ  وَتھ  چھےٚ  الگ  تہٕ  تُہٕنٛز  چھےٚ  الگ۔﴾"
  }
]