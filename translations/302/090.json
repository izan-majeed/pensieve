[
  {
    "verse_id": 1,
    "translation": "بہٕ  چُھس  ییٚمہِ  شہرُک (یعنی  مکُک) قسم  کھیٚوان۔"
  },
  {
    "verse_id": 2,
    "translation": "(اے  عظمت  والہِ  ٹاٹھہِ!) اَمہِ  موجوب  زِ  تۆہۍ  چِھو  اَتھ  شہرس  منٛز  تشریف  فرما ﴿یہِ  ترجمہ  چُھ  لا  زٲید  کہ  اعتبارٕ۔اگر  لا  نفی  صحیح  خٲطرٕ  آسہِ  تیٚلہ  سپدِ  ترجمہ  یتھٕ  پٲٹھۍ،  بہٕ  کھیٚمہ  نہ  ﴿تمہِ  وقتہٕ﴾  ییٚمہ  شہرُک  قسم﴿اے  ٹاٹھِ!﴾  ییٚلہ  توٚہۍ  یمہ  شہرٕ  نِش  رۅخصت  سپدِو۔"
  },
  {
    "verse_id": 3,
    "translation": "(اے  عظمت  والہِ  ٹاٹھہِ!  تُہٕندِس)  مٲلِس  (آدم  یا  ابراہیم  علیہم  السلام)  سُنٛد  قسم  تہٕ  (تِہُنٛد)  قسم  یہِٕنز  ولادت  سپٕز۔  (یعنی  آدم  علیہ  السلامن  ہٕنز  صالح  ذُریّت  یا  تُہنزے  مبارک  ذات  یہِندِ  بٲعث  یہِ  شہر  مکہ  تہِ  لایقِ  قسم  بنیو۔﴾"
  },
  {
    "verse_id": 4,
    "translation": "بے  شک  کۆر  اَسہِ  انسان  مشقتس  منٛز (مبتلا  روزن  وول)  پٲدٕ۔"
  },
  {
    "verse_id": 5,
    "translation": "کیا  سُہ  چھا  یہِ  گمان  کران  زِ  تس  پیٚٹھ  ہیٚکہِ  نہٕ  ہرگز  تہِ  کانٛہہ  قابو  لٔبِتھ؟"
  },
  {
    "verse_id": 6,
    "translation": "سُہ  چُھ (سیٚٹھاہ  فخرسان) ونان  زِ  مے٘  چُھ  ڈیرٕ  واد  مال  خرچ  کۆرمُت۔"
  },
  {
    "verse_id": 7,
    "translation": "کیا  سُہ  چھا  یہِ  خیال  کران  زِ  سُہ  وُچھ  نہٕ (یِمہٕ  فضول  خرچی  کران) کٲنسہِ۔"
  },
  {
    "verse_id": 8,
    "translation": "کیا  اَسہِ  بناوِ  نا  تس  خٲطرٕ  زٕ  أچھ۔"
  },
  {
    "verse_id": 9,
    "translation": "تہٕ  (تس  دِژنا) اَکھ  زیٚو  تہٕ  زٕوُٹھ۔"
  },
  {
    "verse_id": 10,
    "translation": "تہٕ  اَسہِ  ہاوِ  تس (خیروشر  چہ) زٕ  ٹاکارٕہ  وَتہٕ (تہِ)۔"
  },
  {
    "verse_id": 11,
    "translation": "سُہ  ژاوٕے  نہٕ (دینِ  حق  تہٕ  رٕژِ  عملہِ  ہٕندِس)  دُشوار  گزار  دَرس  منٛز۔"
  },
  {
    "verse_id": 12,
    "translation": "تہٕ  تۅہیہِ  کیا  چُھو  زونمُت  زِ  سُہ (دینِ  حق  کہ  جدو  جہدُک) درٕہ  کیا  چُھ۔"
  },
  {
    "verse_id": 13,
    "translation": "سُہ  چُھ (غلامی  تہٕ  محکومی  ہٕنزِ  زندگی  نِشہِ) کُنہِ  گردٔنۍ  ہُنٛد  آزاد  کرناوُن۔"
  },
  {
    "verse_id": 14,
    "translation": "یا  ییٚمہِ  دۅہ  بۅچھہِ  آسہِ  تَمہِ  دۅہ (یعنی  قحط  تہٕ  افلاس  کِس  دورس  منٛز  غریب  تہٕ  بے  روزگار  لُکھ) کھیٚن  کھیاوٕنۍ  (یعنی  تِہٕنز  بے  روزگٲری  تہٕ  مصیبت  ختم  کرنٕچ  جدوجہد  کرٕنۍ)۔"
  },
  {
    "verse_id": 15,
    "translation": "قرابت  دار  یتیمس۔"
  },
  {
    "verse_id": 16,
    "translation": "یا  شدید  غربتس  منٛز  ہیٚنہٕ  آمتِس  محتاجس  یُس  صرف  خاکس  پیٚٹھ  روزان  (تہٕ  بے  گھر)  چُھ۔"
  },
  {
    "verse_id": 17,
    "translation": "پتہٕ  (چُھ  شرط  یہِ  زِ  یِژھ  جدوجہد  کرن  وول)  سُہ  شخص  گژِھہ  تِمَو  لُکو  منٛزٕ  آسُن  یِمَو  ایمان  چُھ  اۆنمُت  تہٕ  اَکھ  أکِس  چِھ  صبروتحملچ  نصیحت  کران  بیٚیہِ  چِھ  پانہٕ  وٲنۍ  رحمتُک  تہٕ  شفقتُک  تٲکید  کران۔"
  },
  {
    "verse_id": 18,
    "translation": "یِمَے  لُکھ  چِھ  دٔچِھنہِ  اَندٕ  وٲلۍ (یعنی  سعادت  تہٕ  مغفرت  حٲصل  کرن  وٲلۍ)۔"
  },
  {
    "verse_id": 19,
    "translation": "تہٕ  یِمَو  لُکو  سانیٚن  آیاتن  ہُنٛد  انکار  کۆر  تِم  چِھ  کھوورِ  اَندٕ  وٲلۍ  (یعنی  بدقسمت  تہٕ  عذابٕکۍ  حقدار)۔"
  },
  {
    "verse_id": 20,
    "translation": "تِمن  آسہِ  (پۯتھ  طرفہٕ)  وَلُتھ  کروُن  نار  (احاطہٕ  کٔرِتھ)۔"
  }
]