[
  {
    "verse_id": 1,
    "translation": "نزدیک  سَپُد  یِمن  منکر  لوٗکن  ہٕندِ  حسابُک  وقت  کیازِ  قیامت  چھےٚ  روز  بروز  نزدیک  یِوان  مگر  تِم  چھِ  وُنہِ  بے  خبری  تہٕ  غفلتس  اندر  پیتھ  اِعراض  کران  تہٕ  بُتھ  پھِران،  تِہٕنز  غفلت  چھےٚ  یوٗت  وٲژمٕژ۔"
  },
  {
    "verse_id": 2,
    "translation": "کہ  یۅسہٕ  نصیحتاہ  تازٕہ  تِمن  نِشہِ  پننِس  پروردگارسٕندِ  طرفہٕ  واتان  چھےٚ  تتھ  چھِ  تِم  تِتھہٕ  پٲٹھۍ  بوزان  کہ  زَن  گِندنہٕ  ہَنا  چھےٚ۔"
  },
  {
    "verse_id": 3,
    "translation": "غٲفل  چھِ  تِہِندۍ  دل  تَمہِ  نصیحت  نِشہِ،  تتھ  چھِنہٕ  کانٛہہ  توجہ  کران۔  لۅتہِ  لۅتہِ  چھِ  تِم  ظٲلم  تہٕ  کٲفر  لوٗکھ  کنہٕ  کتھہٕ  کران  پانہٕ  وٲنۍ۔  دپان  چھِ  یہِ  ﴿حضرت﴾  محمدؐ  چھُ  محض  تۅہی  ہیوٗ  اَکھ  انساناہ  بیٚیہِ  نہٕ  کینٛہہ۔  وۅنۍ  یِمہٕ  کتھہٕ  تِم  بیان  کران  چھِ،  تِمہٕ  چھےٚ  سِحر  تہٕ  جود۔  تَمہِ  اندرٕہ  کٔرۍزیٚو  نہٕ  توٚہۍ  معجزہ  آسنُک  خیال۔  معجزہ  آسنُخ  خیال  ٲسِتھ  کٔرۍ  زیٚو  نہٕ  توٚہۍ  تِہِندِ  پیغمبر  آسنُک  خیال۔  ادٕہ  کیازِ  چھِو  أچھن  ڈیشیمان  توٚہۍ  سُہ  سِحر  بوزنہٕ  خٲطرٕ  تِمن  نِشہِ  یِوان،  پَنُن  پان  زورٕہ  گرفتار  کرنہٕ  خٲطرٕ۔"
  },
  {
    "verse_id": 4,
    "translation": "فرمووُکھ  پیغمبرِ  برحقن،  توٚہۍ  کٔرۍ  تَو  ژوٗرِ  ژوٗرِ  کنہٕ  کتھہٕ،  میون  پروردگار  چھُ  زانان  پرتھ  کتھ۔  اَدٕہ  سۅ  آسمانن  منٛز  ٲسِتن  یا  زمینن  منٛز،  ادٕہ  سۅ  ظٲہر ٲسِتن  یا  پوٗشیدہ۔  بیٚیہِ  چھُ  سورُے  وارٕہ  بوزوُن۔  سورُے  پوٗرٕ  زانہٕ  وُن،  تُہٕںز  کتھ  چھَنہٕ  تس  نِشہِ  کٔھٹ،  تھ،  سُہ  دِیہِ  تۅہیہِ  پوٗرِ  سزا۔  تِمَو  کٲفرو  ووٚن  نہٕ  قرآن  مجیدس  سِحرٕے  یوت۔  "
  },
  {
    "verse_id": 5,
    "translation": "بلکہ  لٔگۍ  تِم  وَننہِ  یہِ  قرآن  مجید  چھُ  پریشان  خیالات  بلکہ  چھُ  یہِ  قرآن  مجید  تِمو  پانے  پننہِ  دِلہٕ  ٹھٔہروومُت،  بلکہ  چھُ  یہِ  پیغمبر  شٲعر،  ہرگاہ  سُہ  واقعی  پیغمبر  چھُ  تیٚلہِ  أنِن  سُہ  اَسہِ  نِشہِ  تِم  معجزہ  یِم  معجزہ  ہیتھ  بروٗنٹھِم  پیغمبر  چھِ  سوزنہٕ  آمٕتۍ۔  یہِ  ٲس  حٲرٲنی  یِمن  کٲفرن  پانس  کہ  أکِس  رایہِ  پٮ۪ٹھ  ٲسۍ  نہٕ  روزان۔"
  },
  {
    "verse_id": 6,
    "translation": "یِمو  برونٹہہٕ  کنہِ  شہرٕکۍ  روزن  وٲلۍ  یِم  اَسہِ  ہلاک  کٔرۍ  تہٕ  گٲلۍ  باوجود  فرمٲیشی  معجزات  آسنہٕ  کہ  اوٚن  نہٕ  تِمَو  ایمان،  کیا  یِم  لوٗکھ  اَننہٕ  معجزات  ظٲہر  سپدِتھ  ایمان۔  یِتھِس  حالس  پٮ۪ٹھ  چھُ  ایمان  نہ  اَننہٕ  مۅکھہٕ  ضرور  عذاب  نٲزل  سپدان۔  لہٰذا  چھِنہٕ  أسۍ  تِم  معجزات  ظٲہرکران  یِمن  ہٕںز  فرمٲیش  یِم  کران  چھِ۔  قرآن  مجید  چھُ  سارِوٕے  معجزو  کٔھسِتھ  معجزہ،  سُے  چھُ  کٲفی۔"
  },
  {
    "verse_id": 7,
    "translation": "بیٚیہِ  سوٗز  نہٕ  اَسہِ  تۅہیہِ  برونٹھ  کانٛہہ  پیغمبراہ  مگر  سوٗد  مَرد  انسانو  تہٕ  بشروٕے  اندرٕہ۔  تِمنٕے  کُن  ٲسۍ  أسۍ  وحی  سوزان۔  پس  پٕرٛژھۍ  تَو  توٚہۍ  اہلِ  کتابن،  یہوٗدو  نصاری:  ہن  یِمن  توٚہۍ  پنٕنۍ  دوست  چھِو  ونان  ہرگاہ  نے  تۅہیہِ  پانس  خبر  چھَو۔"
  },
  {
    "verse_id": 8,
    "translation": "بیٚیہِ  بنٲوۍ  نہٕ  اَسہِ  تِمن  پیغمبرن  ہٕندۍ  بدن  تِتھِۍ  یِم  نہٕ  خۅراک  تہٕ  غذا  کھیٚوان  آسٕہن  ملٲیکن  ہٕندۍ  پٲٹھۍ۔  بیٚیہِ  چھِ  یِم  کٲفر  منتظر  تُہٕندِس  ییٚمہٕ  عالمہٕ  گژھنس۔  تتھ  پٮ۪ٹھ  چھِ  تِم  خوشیہِ  تہٕ  شادِ  کران۔  یہِ  ییٚمہِ  عالمہٕ  گژُھن  چھُنہٕ  نبوتس  منٲفی  تہٕ  خلاف  کیازِ  تِم  بروٗنٹھِم  حضرات  انبیاء  روٗدۍ  نہٕ  ہمیشہ  دنیاسٕے  اندر۔  پس  ہرگاہ  تُہُند  وفات  سپدِ  تَمہِ  سٍتۍ  کیاہ  نُقص  یِیہِ  لٲزم  تُہٕندِس  نبوتس۔"
  },
  {
    "verse_id": 9,
    "translation": "توپتہٕ  کوٚر  اَسہِ  وعدہ  پَنُن  تِمن  منکرن  سٍتۍ  پوٚز  یعنی  نافرمانن  پٮ۪ٹھ  عذاب  نٲزل  کرنس  متعلق۔  تِم  سپٕدۍ  عذابس  گرفتار،  پس  دُیت  نجات  اَسہِ  تِمن  باایمانن،  بیٚیہِ  یِمن  ہُنٛد  اَسہِ  یوٚژھ  بیٚیہِ  کٔرۍ  ہلاک  نافرمٲنی  منٛز  حدٕ  ڈلہٕ  وُنۍ،  لہٰذا  گوٚژھ  کھۅژُن  یِمن  کٲفرن  ہُنٛد۔  اے  منکرو  ہرگاہ  تۅہیہِ  پٮ۪ٹھ  دنیاہس  منٛز  یا  ٲخرتس  منٛز  عذاب  کرنہٕ  یِیہِ  کانٛہہ  تعجب  چھُنہٕ  کیازِ۔"
  },
  {
    "verse_id": 10,
    "translation": "پٔزِپٲٹھۍ  نٲزل  کٔر  اَسہِ  تۅہیہِ  کُں  سۅ  کتاب  یَتھ  منٛز  تۅہیہِ  کِژ  کٲفی  نصیحت  چھےٚ،  کیا  توتہِ  چھُنا  تۅہیہِ  فکرِ  تران۔"
  },
  {
    "verse_id": 11,
    "translation": "بیٚیہِ  چھِ  اَسہِ  کٲتِہن  شہرن  ہٕندۍ  لوٗکھ  یِم  ظٲلم  یعنی  کٲفر  ٲسۍ  ہلاک  تہٕ  تباہ  کٔرۍ  مٕتۍ  توپتہٕ  کوٚر  پٲدٕہ  تِمن  پتہٕ  بیاکھ  قوماہ  یِم  تِمن  شہرن  اندر  آباد  کٔرۍ۔"
  },
  {
    "verse_id": 12,
    "translation": "ادٕہ  ییٚلہِ  تِمَو  ژِیوٗن  سانہٕ  عذاب  کہ  نٲزل  سپدنُک،  أتی  ہیٚژوکھ  ژَلُن،  اَسہِ  دوٚپُکھ۔"
  },
  {
    "verse_id": 13,
    "translation": "ژٔلِو  مَہ،  واپس  یِیِو  تتھ  سازو  سامانس  کُن  یَتھ  منٛز  روٗزِتھ  عٲش  ٲسِو  کران،  بیٚیہِ  یِیِو  پننین  گرن  کُن  واپس  دیٚو  تۅہیہِ  پٕرٛژھنہٕ  یِیہِ  کہ  مال  و  دولتُک  تہٕ  قوتُک  نشہِ  کوٚت  گوٚو۔  اَمہِ  أندرٕہ  چھُ  مُراد  تِمن  ژینہٕ  وُنۍ  دِنۍ  کہ  نہ  روٗدُو  تۅہیہِ  سامانہٕ  کُنہِ،  نہ  روزَو  تِمہٕ  لَرِ  جایہِ  کُنہِ۔  نہ  روٗدُو  کانٛہہ  ہمدرد  کُنہِ،  سٲری  گٔے  ختم۔"
  },
  {
    "verse_id": 14,
    "translation": "ییٚلہِ  عذابس  گرفتار  ہیٚتِن  سپدٕنۍ  تِم  دَپنہِ  لٔگۍ  افسوس  واقعی  ٲسۍ  أسۍ  ظٲلم۔"
  },
  {
    "verse_id": 15,
    "translation": "پس  روزٕ  تِمن  ہٕنزٕ  یِمے  کریکہٕ  توٚت  تانۍ،  یوٚت  تانۍ  اَسہِ  تِم  کترٲوِتھ  تھٲوۍ،  شیٚہلٲوِتھ  تھٲوۍ۔"
  },
  {
    "verse_id": 16,
    "translation": "سٲنِس  کُن  آسنس  پٮ۪ٹھ  چھِ  سٲنۍ  مصنوعات  تہٕ  مخلوقات  دلالت  کران  کیازِ  اَسہِ  کٔرۍ  نہٕ  آسمان  تہٕ  زمین  بیٚیہِ  یہِ  یِمن  دۅن  منٛز  چھُ  پٲدٕہ  گِندا  گِندان  حکمتو  تہٕ  مصلحتو  ورٲے۔  اَسہِ  کٔرۍ  نہٕ  یِم  یِتھہٕ  پٲٹھۍ  پٲدٕہ  کہ  أسۍ  کیا  آسٕہو  عبث  تہٕ  بے  معنی  اَکھ  کٲماہ  کران،  بلکہ  چھےٚ  یہِ  پٲدٕہ  کرنس  اندر  بجہِ  بجہِ  حِکمٔژ،  بٔڈ  حکمت  گٔیہِ  یٔہے  کہ  یِم  چھِ  دلالت  کران  معبودبرحقہٕ  سٕندِس  وحدٲنیتس  پٮ۪ٹھ۔"
  },
  {
    "verse_id": 17,
    "translation": "پٲدٕہ  کرنس  اندر  ہے  کٕہٕنۍ  مصلحت  آسِہا  نہٕ  بلکہ  آسِہا  اَکھ  مشغلہ  بناوُن  مُراد  یَتھ  منٛزنہٕ  انٛہہ  رُت  فٲیدہ  آسِہا  تیٚلہِ  بناوہَو  أسۍ  پننِس  کُنہِ  چیزس  پَنُن  مشغلہٕ۔  مثلاً  پننین  کمال  کیٚن  صفاتن  ہٕندِس  مشٲہدس  بناوہَو  أسۍ  مشغلہٕ  کیازِ  مشغلس  گژِھہ  شٲغلہٕ  سٕندِس  ذاتس  سٍتۍ  مناسبتاہ  آسٕنۍ۔  حضرت  واجب  الوجودس  کیا  مناسبت  چھےٚ  مصنوعات  حٲدِثن  سٍتۍ۔  صفات  قدیمہ  باوجودیکہ  تِم  چھِ  لٲزِم  تِمن  تہِ  چھَنہٕ  مناسبت  تِم  کیا  ہیٚکن  مشغلہٕ  بٔنِتھ،  وۅنۍ  چھَنہٕ  کتھٕے  مصنوعات  حٲدِثن  ہٕنز  تِم  کیا  ہیٚکن  بٔنِتھ  مشغلہٕ  بٲری  تعالیٰ۔  لہٰذا  سپُد  ثٲبت  کہ  آسمان  و  زمین  اَسہِ  بے  ہوٗدٕہ  تہٕ  عبث  پٲدٕہ  کٔرنہٕ  بلکہ  کٔر  پٲدٕہ  اثبات  حق  تہٕ  ابطال  بٲطلہ  خٲطرٕ۔"
  },
  {
    "verse_id": 18,
    "translation": "بلکہ  چھُ  سون  ارادہ  یہِ  تمام  کاینات  پٲدٕہ  کرنہٕ  أندرٕہ  حق  و  بٲطلُک  مقابلہ  کرُن۔  چنانچہ  أسۍ  چھِن  پٔز  کتھ  یَتھ  پٮ۪ٹھ  مصنوعات  دلالت  چھِ  کران  اَپزِس  پٮ۪ٹھ  بٔرِتھ  دِوان  تہٕ  غٲلب  کران۔  پس  چھُ  سُہ  پوٚز  تتھ  اَپزِس  کاڑ  کڈان،  أتی  چھُ  سُہ  اَپُز  گلان،  ختم  گژھان۔  تُہٕندِ  خٲطرٕ  چھُ  وٲل  تہٕ  افسوس  بیٚیہِ  سٮ۪ٹھاہ  خرٲبی  اے  مکہٕ  کیو  کٲفرو،  تِمَو  کتھو  سببہٕ  یِمہٕ  توٚہۍ  وَنان  چھِو  معبودِ  برحقس  نسبت۔  معبودِ  برحق  سُنٛد  شان  چھُ  سٮ۪ٹھاہ  تھوٚد۔"
  },
  {
    "verse_id": 19,
    "translation": "حالانکہ  یِم  آسمانن  تہٕ  زمینن  اندر  چھِ  تِم  چھِ  تِہِندی  مملوک،  تِمَو  اندرٕہ  یِم  تس  نزدیک  چھِ  یعنی  مقربان  الہٰی  تِم  چھِنہٕ  تکبر  تہٕ  عار  کران  تِہِندِ  عبادت  نِشہِ،  نہ  چھِ  تِم  عبادت  کران  کران  تھکان  زانٛہہ۔"
  },
  {
    "verse_id": 20,
    "translation": "بلکہ  چھِ  راتس  تہٕ  دۅہس  تسبیح  پران  آسان،  تراوان  چھِنہٕ  سۅ  کٲم۔"
  },
  {
    "verse_id": 21,
    "translation": "توحید  چہ  ییٖژٕہ  دلیلہٕ  بوٗزِتھ  تہِ  چھا  یِم  زمین  کین  معبودانِ  بٲطلن  معبود  ٹھٔہراوان  یِم  تِمن  مرنہٕ  پتہٕ  بیٚیہِ  زندٕہ  کرن۔  آسمانن  ہٕندۍ  مقرب  بندہ  چھِ  خداے  قدوس  سٕنز  عبادت  کران۔  زمین  تہٕ  بیٚیہِ  زمین  نِشہِ  بنیمٕتۍ  مخلوق  یِم  سٮ۪ٹھاہ  سفلی  بٔنِمہِ  درجِکۍ  مخلوق  چھِ،  تِمن  اندر  چھا  تِژھ  کانٛہہ  ہستی  یِم  خدایس  مقابل  معبود  ہیٚکن  بٔنِتھ۔  ییٚلہِ  خداے  ذوالجلال  تِہِندین  پرستش  کروُنین  سزادِتھ  تہٕ  عذاب  کٔرِتھ  مارِ،  تِم  معبودانِ  بٲطل  ہیٚکنہٕ  سَنا  تِمن  تَمہِ  عذاب  نِشہِ  مۅکلٲوِتھ  یا  مرنہٕ  پتہٕ  بیٚیہِ  زندٕہ  کٔرِتھ  وۅنۍ  یُس  نہٕ  عذاب  نِشہِ  مۅکلٲوِتھ  ہیٚکہِ  یا  مٔرِتھ  زندٕہ  کٔرِتھ  ہیٚکہِ  تِیُتھ  عٲجز  ہیٚکیا  معبود ٲسِتھ۔"
  },
  {
    "verse_id": 22,
    "translation": "ہرگاہ  آسٕہن  آسمان  و  زمینس  منٛز  معبودِ  برحقس  ورٲے  بیٚیہِ  معبود  تیٚلہِ  آسہن  تِم  دۅشوے  تباہ  تہٕ  برباد  گٲمٕتۍ۔  کیازِ  عادتاً  آسِہا  تِمن  دۅشوُنۍ  ہٕندین  ارادن  تہٕ  کامین  اندر  اختلاف۔  اَکھ  دَپہِ  ہا  روٗد  تراوٕہ،  بیاکھ  دَپہِ  ہا  تراونہٕ۔  دۅن  منٛز  سپدِہا  مزاحمت۔  پس  سپدِہا  فساد۔  وۅنۍ  چونکہ  فساد  چھُنہٕ،  اَمہِ  اندرٕہ  سپُد  معلوم  زٕہ  چہِنہٕ،  کُنُے  معبودِ  برحق  چھُ۔  پس  معبودِ  برحق  عرشُک  مٲلک  چھُ  مُنزہ  تہٕ  پاک  تِمَو  سارِوٕے  کتھو  نِشہِ  یِمہٕ  کتھہٕ  مشرک  تس  نسبت  ونان  چھِ۔"
  },
  {
    "verse_id": 23,
    "translation": "سُہ  چھُ  تِیُتھُے  عظمت  وول  کہ  تس  یِیہِ  نہٕ  پرٛژھنہٕ  کُنہِ  کامہِ  ہُنٛد،  یہِ  کیازِ  تہِ  یہِ  کونہٕ۔  لوٗکن  یِیہِ  پرٛژھنہٕ  یہِ  کیازِ  کوٚرُو،  یہِ  کونہٕ  کوٚرُو۔  ییٚلہِ  نہٕ  تس  عظمتس  منٛز  کانٛہہ  شریک  چھُ،  معبود  آسنس  منٛز  کِتھہٕ  کٕنۍ  ہیٚکہِ  تس  شریک  ٲسِتھ۔"
  },
  {
    "verse_id": 24,
    "translation": "کیا  معبودِ  برحق  ترٲوِتھ  چھا  تِمَو  بیٚیہِ  معبود  ٹھٔہرٲوِمٕتۍ۔  توٚہۍ  فرمٲوِیوٗکھ  یارسول  اللہؐ،  اے  لوٗکو،  چھَو  ہے  اَتھ  شرکس  پٮ۪ٹھ  کانٛہہ  دلیلاہ  سۅ  کٔرِو  پیش۔  یہِ  گٔیہِ  کتاب  تِمن  لوٗکن  ہٕنز  یِم  مےٚ  سٍتۍ  چھِ  یعنی  قرآن  مجید۔  یہِ  گٔیہِ  تِمن  لوٗکن  ہٕنز  کتاب  یِم  مےٚ  برونٹھ  ٲسۍ  یعنی  توراۃ  و  انجیل  و  زبور۔  یِمن  سارِنٕے  کتابن  منٛز  ہٲوِتو  اَمُیک  ثبوتاہ  کُنہِ  جایہِ  یعنی  شرکُک۔  بلکہ  چھِ  تمی  منٛزٕ  اکثر  تِمے  یِم  نہٕ  امرِ  حقُک  یقین  چھِ  کران۔  تَمہِ  مۅکھہٕ  چھِ  تِم  پوٚز  قبول  کرنہٕ  نِشہِ  اعراض  کران  تہٕ  بُتھ  پھِران۔  یہِ  توحیدُک  مسلہٕ  چھُنہٕ  کانٛہہ  نوٚو  مسلہٕ  ییٚمہِ  سٍتۍ  یِمن  وحشت  پٲدٕہ  سپدان  چھُ  بلکہ  چھُ  یہِ  بروٗنٹھِم  شریعت  چنانچہ۔"
  },
  {
    "verse_id": 25,
    "translation": "بیٚیہِ  سوٗز  نہٕ  اَسہِ  تۅہیہِ  برونٹھ  کانٛہہ  پیغمبراہ  مگر  تس  کُن  سوٗز  اَسہِ  یۅہے  وحی  کہ  کانٛہہ  معبوداہ  چھُنہٕ  مےٚ  ورٲے۔  پس  کٔرِو  میٲنی  یٲژ  عبادت  تہٕ  پرستش۔"
  },
  {
    "verse_id": 26,
    "translation": "یِمَو  مشرکو  اندرٕہ  چھِ  ونان  بعض  کہ  حضرت  رحمانس  چھِ  اولاد  ملٲیک،  بعض  چھِ  ونان  زِ  ملٲیک  چھَس  کورِ،  توباہ،  توباہ۔  سُہ  چھِ  اولاد  تہٕ  کورِ  آسنہٕ  نِشہِ  مُنزہ  تہٕ  پاک۔  تِم  ملٲیک  چھِنہٕ  تٔمۍ  سٕندۍ  اولاد،  بلکہ  چھِ  تِم  خداے  سٕندۍ  معزز  بندہ۔  تِہِندِ  عبدیتٕچ  تہٕ  محکومیتٕچ  کیفیت  چھےٚ  یہِ  کہ۔"
  },
  {
    "verse_id": 27,
    "translation": "تِم  چھِنہٕ  تس  برونٹھہٕ  کنہِ  کتھ  ہیکان  کٔرِتھ  بلکہ  چھِ  آسان  پننہِ  جایہِ  روٗزِتھ  حکمس  انتظار  کران۔  بیٚیہِ  چھِ  تِم  تِہِندِس  حکمس  تعمیل  کران۔  تِم  چھِنہٕ  تِہندِس  حکمس  بدل  کران  کیازِ۔"
  },
  {
    "verse_id": 28,
    "translation": "اللہ  تعالیٰ  چھُ  تُہُنٛد  بروٗتھِم  پٔتِم  حال  زانان،  تِمن  ہٕندِ  ادبٕچ  کیفیت  چھےٚ  یہِ  کہ  بیٚیہِ  چھِنہٕ  تِم  شفاعت  تہٕ  سفٲرش  کران  کٲنسہِ  مگر  تس  سٕندِ  حقہٕ  یسٕندِ  حقہٕ  اللہ  تعالیٰ  رٲضۍ  آسہِ  شفاعت  کرنس۔  تِم  چھِ  تِہِندِ  خوفہٕ  سببہٕ  نَٹہِ  اندر  آسان۔"
  },
  {
    "verse_id": 29,
    "translation": "بیٚیہِ  یُس  اَکھاہ  تِمَو  مَلکو  اندرٕہ  دعویٰ  کرِ  پننہِ  معبود  آسنُک  معبودِ  برحقس  ورٲے،  پس  دِمَو  تس  أسۍ  سزا  نارِ  جہنم۔  یِتھے  پٲٹھۍ  چھِ  أسۍ  ظٲلمن  سزا  دِوان۔"
  },
  {
    "verse_id": 30,
    "translation": "کیا  یِمن  کٲفرن  سپٕز  نا  معلوم  یہِ  کتھ  کہ  پٔزِپٲٹھۍ  آسمان  تہٕ  زمین  اوس  اَکھ  أکِس  سٍتۍ  مِیلتھ  بند۔  نہ  اوس  آسمانہٕ  روٗد  پیوان،  نہ  اوس  زمین  منٛزٕ  کینٛہہ  پٲدٕہ  سپدان۔  پس  مُژرٲوۍ  ا۔  سی  تِم  دۅشوَے۔  اَکھ  أکِس  نِشہِ  کٔرۍ  جدا،  یِتھہٕ  پٲٹھۍ  کہ  آسمان  کہ  طرفہٕ  تروو  روٗد،  زمین  منٛزٕ  کھور  گاسہٕ۔  اَمہِ  بٲرِشہِ  سٍتۍ  چھُنہٕ  زمین  منٛزٕ  گاسے  یوت  کھسان  بلکہ  بنوو  اَسہِ  اَمہِ  بٲرشہِ  سٍتۍ  پرتھ  چیزاہ  جاندار  تہٕ  زندٕہ،  کیا  توتہِ  کرن  نا  یِم  پژھ۔"
  },
  {
    "verse_id": 31,
    "translation": "بیٚیہِ  کٔرۍ  اَسہِ  پننہِ  قدرت  ستۍ  زمینس  پٮ۪ٹھ  کۅہ  پٲدٕہ  یُتھ  نہٕ  زمین  لُکھ  ہیتھ  اورٕ  یور  ڈلہِ۔  بیٚیہِ  کرِ  اَسہِ  اَتھ  زمینس  منٛز  کُشادٕہ  وَتہٕ  یُتھ  لوٗکھ  واتان  آسن  پننین  مطلبن  تہٕ  مقصدن۔"
  },
  {
    "verse_id": 32,
    "translation": "بیٚیہِ  کوٚر  اَسہِ  آسمان  محفوظ  پشاہ  اَکھ  یُس  واریاہس  کالس  موجود  روزِ  مگر  یِم  لوٗکھ  چھِ  اَمہِ  کیو  قدرتی  نشانو  نِشہِ  بُتھ  پھِران۔"
  },
  {
    "verse_id": 33,
    "translation": "بیٚیہِ  چھُ  سُہ  خدا  تِیُتھ  قدرت  وول  کہ  رات  تہٕ  دۅہ  کوٚرُن  پٲدٕہ۔  پرتھ  اَکھاہ  تِمَو  دۅیَو  اندرٕہ  چھُ  پننِس  مدارس  پٮ۪ٹھ  تِتھہٕ  پٲٹھۍ  پکان  زَن  ژھانٹ  وایان  چھُ۔  یِم  لوٗکھ  چھِ  تُہٕندِس  وفاتس  پٮ۪ٹھ  خوشی  تہٕ  مسرت  ظٲہر  کران  یہِ  وفات  چھُنہٕ  نبوتس  منٲفی  کینٛہہ  تہِ  کیازِ۔"
  },
  {
    "verse_id": 34,
    "translation": "اَسہِ  کوٚر  نہٕ  تۅہیہِ  برونٹھ  کٲنسہِ  بشرٕ  سٕندِ  خٲطرٕ ﴿خواہ  سُہ  نبی  ٲسِتن  یا  غیر  نبی﴾ دنیاہس  اندر  ہمیشہ  زندٕہ  روزُن  مقرر  یِتھہٕ  پٲٹھۍ  تۅہیہِ  برونٹھ  پیغمبر  سوزنہٕ  آے،  توپتہٕ  گٔے  تِم  ییٚمہِ  عالمہٕ،  یِتھے  پٲٹھۍ  سُوزِو  توٚہۍ  تہِ،  تۅہیہِ  تہِ  چھُو  ییٚمہِ  عالمہٕ  گژُھن۔  کیا  ہرگاہ  توٚہۍ  ییٚمہِ  عالمہٕ  گٔژِھو،  تِمن  چھا  روزُن  ہمیشہ  زندے۔  تِمن  تہِ  چھُ  مَرُن،  ییٚمہِ  دنیا  اندرٕہ  نیرُن۔  تِم  کتھ  پٮ۪ٹھ  چھِ  تِہِندِس  ییٚمہِ  عالمہٕ  گژھنس  پٮ۪ٹھ  خوشی  ظٲہر  کران۔"
  },
  {
    "verse_id": 35,
    "translation": "موت  چھُ  تِیُتھ  چیزاہ  کہ  پرتھ  جانداراہ  چھُ  اَکہِ  نَتہٕ  اَکہِ  دۅہہ  موتُک  مزٕہ  ژٕہن  وول۔  بیٚیہِ  یۅسہٕ  اَسہِ  تۅہیہِ  زندگی  دِژمٕژ  چھےٚ  سۅ  چھےٚ  محض  تۅہیہِ  خٲر  تہٕ  شرٕ  سٍتۍ  آزمٲیش  کرنہٕ  خٲطرٕ۔  دنیا  اندرٕہ  نیٖرِتھ  چھُو  تۅہیہِ  اَسی  نِشہِ  واتُن۔  اَسہِ  نِشہِ  وٲتِتھ  یِیہِ  پرتھ  أکِس  منٲسب  سزا  تہٕ  جزا  دِنہٕ،  یِمن  کٲفرن  ہٕنز  حالت  چھےٚ  یہِ  کہ۔"
  },
  {
    "verse_id": 36,
    "translation": "ییٚلہِ  یِم  کٲفر  تۅہیہِ  وُچھان  چھِ  تَمہِ  ساعتہٕ  چھِ  تۅہیہِ  سٍتۍ  ٹھٹھہٕ  تہٕ  استہزأ  کران،  پانہٕ  وٲنۍ  چھِ  ونان  کہ  کیا  یۅہے  شخص  چھا  یُس  تُہٕندین  معبودن  نسبت  چھُ  یچھ  ونان  حالانکہ  تِم  چھِ  حضرت  رحمان  سُنٛد  ناو  ہیٚنہٕ  نِشہِ  انکار  تہٕ  کفر  کران۔  حقیقتس  اندرٲس  اعتراضٕچ  کتھ  یٔہے۔  تِمن  پَزِ  ہا  پانس  اَتھ  پٮ۪ٹھ  ملامت  کرٕنۍ،  اَمہِ  کھۅتہٕ  تعجب  چھُ  کہ  ییٚمہِ  ساعتہٕ  تِم  بوزان  چھِ  کہ  کفرُک  عذاب  چھُ  نزولِ  عذاب،  تِم  چھِ  انکارٕ  کِنۍ  تتھ  عذابس  جلدی  ژھانڈان۔"
  },
  {
    "verse_id": 37,
    "translation": "انسان  چُھ  پٲدٕ  کرنہٕ  آمُت  بانبرِہ،  زن  أمۍ  سٕنزِ  ٲڈرنہِ  منٛز  چھےٚ  آمٕژ  تراونہٕ  جلدی  تہٕ  بانبٕر،  اَمی  مۅکھہٕ  چھِ  یِم  لوٗکھ  جلدی  عذاب  منگان۔  تتھ  منٛز  ژیر  گژھنس  چھِ  زانان  عذاب  واقع  نہ  سپدنٕچ  دلیل۔  اے  کٲفرو  بانبرِو  مَہ،  جلدی  ہاوَو  بہٕ  تۅہیہِ  عذابس  گرفتار  کرنٕکۍ  نِشانہٕ  تہٕ  علامات،  توٚہۍ  مہ  کٔرِو  جلدی  کیازِ  وقتہٕ  برونٹھ  سُہ  عذاب  یِیہِ  نہٕ،  وقتس  پٮ۪ٹھ  یِنہٕ  نِشہِ  ڈلہِ  نہٕ۔"
  },
  {
    "verse_id": 38,
    "translation": "بیٚیہِ  چھِ  ونان  تِم  لوٗکھ  کرسپدِ  یہِ  وعدٕہ  پوٗرٕ  چھِو  ہے  توٚہۍ  پٔزِیٲرۍ۔"
  },
  {
    "verse_id": 39,
    "translation": "اے  کاش  تِمن  کٲفرن  ہے  تَمہِ  وقتٕچ  خبر  گژِھہ  ہا  ییٚلہِ  تِمن  جہنمُک  نار  پرتھ  طرفہٕ  وَلنہٕ  یِیہِ،  توپتہٕ  ہیکن  نہٕ  تِم  سُہ  نار  پانس  بروٗنٹھۍ  کِنۍ  دوٗر  کٔرِتھ،  نہ  پننہِ  پُشتہٕ  کِنۍ،  نہ  تھٔرکِنۍ  دوٗر  کٔرِتھ۔  نہ  یِیہِ  تِمن  کانٛہہ  مدد  کرنہٕ،  اگر  تِمن  تہِ  معلوم  آسِہا  تیٚلہِ  کرہن  نہٕ  تِمن  عذابِ  نارٕچ  فرمٲیش۔  لہٰذا  چھَنہٕ  یہِ  کتھ  ضروری  کہ  تِہِنزِ  فرمٲیشہِ  مُوٲفق  کیا  یِیہِ  نارُک  عذاب  تِمن  کرنہٕ۔"
  },
  {
    "verse_id": 40,
    "translation": "بلکہ  واتہِ  تِمن  برونٹھ  کُن  سُہ  عذاب  ہنگہ  تہٕ  منگہ،  سُے  کریکھ  حٲران،  دم  پھُٹۍ  گژھن۔  پس  ہیکن  نہٕ  تتھ  نارس  پانس  نِشہِ  دوٗر  کٔرِتھ،  نہ  یِیَکھ  مۅہلت  دِنہٕ۔"
  },
  {
    "verse_id": 41,
    "translation": "بے  شک  بیٚیہِ  چھِ  ٹھٹھہٕ  آمٕتۍ  کرنہٕ  تِمن  پیغمبرن  سٍتۍ  یِم  تۅہیہِ  برونٹھ  ٲسۍ  یارسول  اللہؐ،  پس  آو  وَلنہٕ  تِمن  ٹھٹھہٕ  کروُنین  سُے  عذاب  یتھ  تِم  ٹھٹھہٕ  کران  ٲسۍ۔"
  },
  {
    "verse_id": 42,
    "translation": "توٚہۍ  فرمٲوِیوٗکھ  یارسول  اللہؐ،  کہ  دنیاہس  منٛز  یُس  توٚہۍ  محفوظ  چھِو  عذاب  نِشہِ،  یِتہِ  چھِ  مہربٲنی  حضرت  رحمان  سٕنزٕے،  ہرگاہ  نے  توٚہۍ  مٲنِو  تِہٕنز  مہربانی  تہٕ  احسان  تیٚلہِ  ؤنۍ  تو  توٚہۍ  کُس  چھُ  رٲچھ  کران  راتس  تہٕ  دۅہس  حضرت  رحمان  سٕندِ  عذاب  نِشہِ۔  یہِ  چھےٚ  تِہِنزٕے  رحمت  تہٕ  مہربٲنی  کہ  سُہ  چھُنہٕ  تۅہیہِ  نافرمٲنی  سببہٕ  عذابس  گرفتار  کران۔  ورنہٕ  تۅہیہِ  کُس  ہیٚکہِ  تَمہِ  عذاب  نِشہِ  بچٲوِتھ۔  یہِ  مہربانی  تہٕ  احسان  اوس  منگان  کہ  یہِ  محسن  تہٕ  مہربٲنی  کروُن  گژِھہ  کُنُے  زانُن۔  تس  گوٚژھ  نہٕ  کانٛہہ  شریک  تھاوُن۔  مگر  تِم  چھِنہٕ  توتہِ  توحیدُک  اقرار  کران۔  بلکہ  چھِ  تِم  بدستور  پننِس  حقیقی  پروردگار  سٕندِ  یادٕ  نِشہِ  تہٕ  توحید  نِشہِ  بُتھ  پھِران،  روگردٲنی  کران۔"
  },
  {
    "verse_id": 43,
    "translation": "کیا  تِمن  چھا  اَسہِ  ورٲے  تِتھِۍ  معبود  یِم  تِمن  بچٲوِتھ  ہیکن  سانہِ  عذاب  نِشہِ،  تِمن  کیا  ہیکن  تِمن  بچٲوِتھ؟  تِمن  چھُنہٕ  طاقت  پَنُن  پان  بچاونُک۔  یِمن  کیا  ہیکن  بچٲوِتھ،  نہ  ہیٚکہِ  مقابلہٕ  کہ  وقتہٕ  کانٛہہ  اسہِ  منٛزم  تِمن  سٍتۍ  روٗزِتھ۔  یِمن  کٲفرن  ہُنٛد  کفرس  پٮ۪ٹھ  اصرار  کرُن،  یہِ  چھُنہٕ  ییٚمہِ  وجہ  کہ  سانین  دلیلن  منٛز  کیا  چھُ  کانٛہہ  نُقص۔"
  },
  {
    "verse_id": 44,
    "translation": "بلکہ  چھُ  اصلی  وجہ  کہ  اسہِ  کوٚر  یِمن  لوٗکن  بۍٚیہِ  تِہِندین  مالین  بُڈِ  ببن  دنیاہُک  سامانِ  عیش  مہیا۔  یوٚت  تانۍتِہٕنزٕ  عمرٕہ  بڈییہِ۔  یِم  آے  دنیاہس  منٛز  پشت  درپشت  عیش  وآرام  کارن،  تمی  آیکھ  غفلت  ولنہٕ۔  غرض  نُقص  چھُ  تِمنٕے  منٛز،  سُہ  گوٚو  غفلتُک  نُقص  تہٕ  خلل۔  اَسہِ  کرے  بیان  تِم  چیز  یِمَو  سٍتۍ  تِمن  غفلت  ژَلہِ  ہا۔  کی  اتِم  چھِنا  وُچھان  کہ  أسۍ  چھِ  تِہِندِس  زمینس  بذریعہ  فتوحاتِ  اسلامیہ  پرتھ  طرفہٕ  کمی  کران۔  یِمن  ہٕندِ  رتصرفہٕ  نِشہِ  کٔڈِتھ  مسلمانن  ہٕندِس  تصرفس  منٛز  انان،  کیا  یِمے  ہیکہٕ  نہٕ  سٲنِس  پیغمبرس  پٮ۪ٹھ  غٲلب  سپدِتھ۔  یِم  چیز  وُچھِتھ  ہے  توتہِ  تِم  جہالتس  تہٕ  عنادس  پٮ۪ٹھ  اصرار  کٔرِتھ  عذابٕچ  فرمٲیش  روزان  کران۔"
  },
  {
    "verse_id": 45,
    "translation": "توٚہۍ  فرمٲوِیوٗکھ  بہٕ  چھُنہٕ  مگر  بیٖم  کران  تۅہیہِ  وحی  کہ  ذریعہ،  عذاب  واقع  کرُن  چھُنہٕ  میٲنِس  اختیارس  اندر۔  اگر  چہ  یِتھہٕ  پٲٹھۍ  بیٖم  کرُن  اوس  کٲفی  مگریِم  زٔرۍ  ییٚمہِ  ساعتہٕ  پٔزِس  کُن  ناد  دِتھ  عذاب  سٍتۍ  کھۅژناونہٕ  یِوان  چھِ،  تِم  چھِنہٕ  سُہ  آلو  بوزانٕے۔"
  },
  {
    "verse_id": 46,
    "translation": "توپتہٕ  ییٚلہِ  تِمن  تُہٕندِس  پروردگار  سٕندِ  عذاب  کہ  ہواہُک  اَکھ  دکاہ  لگہِ  تَمہِ  ساعتہٕ  دَپن  ہاے  افسوس  واقعی  ٲسۍ  أسۍ  ظٲلم  تہٕ  خطا  کار۔"
  },
  {
    "verse_id": 47,
    "translation": "بیٚیہِ  کرو  أسۍ  قیامت  کہ  دۅہ  قٲیم  عدلٕچ  ترٛکر۔  پس  یِیہِ  نہ  کٲنسہِ  نسبت  ظلم  کرنہٕ،  بیٚیہِ  ہرگاہ  اَسہِ  نِشہِ  أکِس  آسٕرۍ  پھٔلِس  آسہِ  ٲنسہِ  ہٕنز  عمل،  سۅتہٕ  اَنَو  أسۍ  تولنہٕ  خٲطرٕ  بیٚیہِ  أسۍ  کٲفی  حساب  ہیٚنہٕ  خٲطرٕ۔"
  },
  {
    "verse_id": 48,
    "translation": "پٔزِپٲٹھۍ  بیٚیہِ  کٔر  اَسہِ  حضرت  موسیٰ  ہس  تہٕ  حضرت  ہارونس  عطا  کتاباہ  یۅسہٕ  پٔزِس  تہٕ  اَپزِس  منٛز  فرق  کروُنۍ  ٲسۍ۔  بیٚیہِ  وَتھ  ہاونہٕ  خٲطرٕ  اکھ  گاشاہ  بیٚیہِ  اَکھ  نصیحت  ناماہ  پرہیزگارن  ہٕندِ  خٲطرٕ۔"
  },
  {
    "verse_id": 49,
    "translation": "یِم  پرہیزگار  پننِس  پروردگارس  غٲیبانہٕ  طور  کھۅژان  چھِ ،  بیٚیہِ  یِم  قیامت  نِشہِ  تہِ  کھۅژان  چھِ،  یِتھہٕ  پٲٹھۍ  اَسہِ  تِمن  یعنی  موسیٰ  تہٕ  ہارون  علیہ  السلامن  کتاب  عطا  کٔر۔"
  },
  {
    "verse_id": 50,
    "translation": "یہِ  قرآن  مجید  تہِ  چھُ  بابرکت  اکھ  نصیحت  ناماہ  یُس  اَسہِ  نٲزل  کوٚر  کیا  توٚہۍ  چھِوٕہ  اَتھ  انکار  کران۔"
  },
  {
    "verse_id": 51,
    "translation": "پٔزِپٲٹھۍ  بیٚیہِ  کوٚر  اَسہِ  ابراہیم  علیہ  السلامس  تہٕ  موسیٰ  علیہ  السلامس  برونٹھ  پنن  دِوّت  تہٕ  معاملہٕ  فہمی  عطا ﴿یۅسہٕ  تِہِندِس  شانس  شوٗبہِ  ہا۔  اَسہِ  ٲس  برونٹھُے  خبر  تِہٕندین  کمالاتِ  علمین  ہٕنز۔"
  },
  {
    "verse_id": 52,
    "translation": "قابل  ذکر  چھُ  تِہُند  یہِ  واقعہ  ییٚلہِ  تِمَو  دوٚپ  پننِس  مٲلس  تہٕ  پننِس  قومس  ییٚلہِ  تٔمۍ  مصروف  وُچھ  تِم  پۅتلین  ہٕندس  عبادتس  اندر،  ووٚنہکھ  یِمہٕ  کم  شکملہٕ  چھَو  تۅہیہِ  تھٲوِمَژٕ  یِمن  پرستش  کرنہٕ  خٲطرٕ  توٚہۍ  پرتھ  وقتہٕ  تِمن  برونٹھہٕ  کنہِ  بِہِتھ  چھِو  آسان۔"
  },
  {
    "verse_id": 53,
    "translation": "تِمَو  دوٚپہکھ  جواب  زِ  اَسہِ  وُچھ  مٲلۍ  تہٕ  بُڈِ  بب  یِمنٕے  پرستش  کران۔  تِم  لوٗکھ  ٲسۍ  عٲقل  لہٰذا  زون  اَسہِ  ہِم  چیز  چھِ  پرستش  قٲبل۔"
  },
  {
    "verse_id": 54,
    "translation": "ابراہیم  علیہ  السلامن  دوٚپُکھ  توٚہۍ  تہٕ  بیٚیہِ  تُہٕندۍ  مٲلۍ  بُڈِ  بب  چھِو  پٔزِپٲٹھۍ  یِم  پۅتٕلۍ  لایقِ  عبادت  زاننس  اندر  نَنہِ  گمراہی  منٛز مبتلا۔  تِم  ٲسۍ  پانہٕ  گمراہ،  توٚہۍ  تہِ  روٗدِو  تتھ  گمرٲہی  پٮ۪ٹھ۔  یہِ  بوٗز  تِمَو  اَکھ  نٔو  کتھاہ،  تِم  گٔے  یہِ  بوٗزِتھ  حٲران،  تِمَو  دوٚپ۔"
  },
  {
    "verse_id": 55,
    "translation": "تِم  لٔگۍ  دَپنہِ  کیا  توٚہۍ  چھِوٕ  ہ  پننہِ  جایہِ  یہِ  کتھ  پٔززٲنِتھ  اَسہِ  نِشہِ  پیش  کران۔  کِنہٕ  توٚہۍ  چھِو  یِتھے  مخول  کران۔"
  },
  {
    "verse_id": 56,
    "translation": "ابراہیم  علیہ  السلامن  فرمووُکھ  مخول  چھُنہٕ  بلکہ  چھےٚ  پٔزکتھ  نہ  صڑف  مے  نِشہِ  یوت  بلکہ  واقعس  منٛز  تہِ  چھےٚ  یٔہے  پٔز  کتھ  کہ  ربّ  تُہُند  چھُ  سُے  ذاتِ  پاک  یُس  سارِنٕے  آسمانن  تہٕ  زمینن  ہُنٛد  ربّ  چھُ۔  ییمۍ  تِم  آسمان  زمین  گۅڈٕہ  پٲدٕہ  کٔرۍ  برونٹھِم  نقشہ  رہٕ  نمونہ  آسنہٕ  ورٲے۔  بیٚیہِ  یہِ  یِمن  آسمانن  تہٕ  زمینن  منٛز  چھُ  تہِ  سورُے  کوٚر  تٔمی  پٲدٕہ  یتھ  منٛز  یِم  تُہٕندۍ  پۅتٕلۍ  تہِ  شٲمل  یعنی  تِم  تہِ  چھِ  تٔمی  پٲدٕہ  کٔرۍ  مٕتۍ۔  بہٕ  چھُس  پانہٕ  اَمِچ  گوٲہی  دِوان،  اَتھ  پٮ۪ٹھ  چھےٚ  مےٚ  نِشہِ  دلیلہِ  تہِ،  بہٕ  چھُس  نہٕ  تُہٕندۍ  پٲٹھۍ  أچھ  ؤٹِتھ  تقلید  کران۔"
  },
  {
    "verse_id": 57,
    "translation": "قسمِ  خدا  بہٕ  کرٕ  تُہٕندین  پۅتلین  ضرور  کینہہ  تدبیراہ  تہٕ  بندوبستاہ  یُتھ  تۅہیہِ  معلوم  سپدِ  تُہُند  عٲجز  آسُن  تُہٕندِ  تِمن  نِشہِ  واپس  گژھنہٕ  پتہٕ۔  "
  },
  {
    "verse_id": 58,
    "translation": "چنانچہ  تِہِندِ  گژھنہٕ  پتہٕ  کٔرۍ  ابراہیم  علیہ  السلامن  تِمن  پۅتلین  تبرِ  سٍتۍ  ریزہ  ریزہ  مگر  نہٕ  أکِس  بٔڈِس  پۅتلِس۔  تس  کوٚرُکھ  نہٕ  کیںحہہ  تہِ  یُتھ  تِم  تِمن  کُن  واپس  یِن  دریافت  کرنہٕ  خٲطرٕ۔"
  },
  {
    "verse_id": 59,
    "translation": "تَمہِ  پتہٕ  ییٚلہِ  تِم  واپس  آے،  وُچھُکھ  پۅتلین  ہُنٛد  یہِ  حال۔  دپنہِ  لٔگۍ  یہِ  بے  ادبی  تہٕ  بے  حرمتی  ہٕنز  کٲم  کٔمۍ  سنا  چھےٚ  کٔرمٕژ  سانین  معبودن  نسبت  بے  شک  چھُ  سُہ  ظٲلم۔"
  },
  {
    "verse_id": 60,
    "translation": "بعض  لٔگۍ  دپنہِ  اَسہِ  بوٗز  اَکھ  جوانا  اوس  یِمن  پۅتلین  ہُنٛد  تذکرہ  کران،  تس  چھُ  ناو  ابراہیم۔"
  },
  {
    "verse_id": 61,
    "translation": "دوٚپُکھ  پس  أنیوٗن  سُہ  سارِنٕے  لوٗکن  تھی۔  یُتھ  تِمن  تھی  اقرار  کرِ  تہٕ  تِم  تہِ  روزن  گواہ،  توپتہٕ  اننووُکھ  ابراہیم  علیہ  السلام۔"
  },
  {
    "verse_id": 62,
    "translation": "دوٚپہس  اے  ابراہیم  ژےٚ  کوٚرتھہٕ  یہِ  حال  سانین  پۅتلین۔"
  },
  {
    "verse_id": 63,
    "translation": "تِمَو  دوٚپہَکھ  بلکہ  چھُ  کوٚرمُت  یہِ  یِہِندۍ  بٔڈۍ  پۅتٕلۍ۔  پس  پٕرٛژھۍ  تو  تِمن  پۅتلین  چھِ  ہے  تِم  کلام  کروُنۍ۔"
  },
  {
    "verse_id": 64,
    "translation": "پتہٕ  پھیٖرۍ  تِم  پانس  کُن،  پٲنۍ  پانس  سٍتۍ  سونچ  کٔرِتھ  لٔگۍ  اَکھ  أکِس  وَننہِ۔  یقیناً  چھےٚ  زیادتی  تِہِندی  طرفہٕ ﴿بے  جان  کنیٚن  معبود  وَنُن  چھُ  بے  شک  ظلم﴾۔"
  },
  {
    "verse_id": 65,
    "translation": "توپتہٕ  آکھ  کلہٕ  نوٚمراونہٕ  بۅن  کُن  خجالت  کہ  سببہٕ۔  کلہٕ  بۅن  کُن  ترٲوِتھ  لٔگۍ  وَننہِ  واقعی  تۅہیہِ  چھُ  معلوم  اے  ابراہیم  یِم  پۅتٕلۍ  چھِنہٕ  ہیکان  کِہِنۍ  ؤنِتھ۔"
  },
  {
    "verse_id": 66,
    "translation": "ابراہیم  علیہ  السلامن  دوٚپُکھ  ادٕہ  توٚہۍ  چھِوٕہ  معبودِ  برحقس  ورٲے  تِمن  چیزن  ہٕںز  پرستش  کران  یِم  نہٕ  تۅہیہِ  کانٛہہ  نفع  ہیکن  واتنٲوِتھ  بیٚیہِ  نہٕ  کانٛہہ  نقصان۔"
  },
  {
    "verse_id": 67,
    "translation": "سٮ۪ٹھاہ  تنگ  چھُس  بہٕ  سپُدمُت  تُہٕندِ  مۅکھہٕ  بیٚیہِ  یِمن  ہٕنز  توٚہۍ  پرستش  چھِو  کران  معبودِ  برحقس  ورٲے۔  کونہٕ  چھِو  توٚہۍ  عقل  کران  یُس  بے  جان  چیز  کتھ  ہیٚکہِ  نہٕ  کٔرِتھ،  سُے  ہیٚکیا  معبود  ٲسِتھ۔"
  },
  {
    "verse_id": 68,
    "translation": "تِم  لٔگۍ  وَننہِ  پانہٕ  وٲنۍ  أمۍ  ابراہیمن  زٲلۍ  سٲنۍ  پَپَر،  لہٰذا  گژِھہ  یِتہِ  زالنہٕ  یُن  نارس  منٛز۔  توٚہۍ  کٔرِو  مدد  معبودن  پننین،  چھِو  ہے  تۅہیہِ  کینٛہہ  کرُن۔  توپتہٕ  کوٚرُکھ  نار  تیار  واریاہس  کالس  زِیُن  سوٚمبرِتھ۔  تَمہِ  پتھٕ  ییٚلہِ  ابراہیم  علیہ  السلام  تتھ  نارس  منٛز  تراوُن  ہیوٚتُکھ۔"
  },
  {
    "verse_id": 69,
    "translation": "اللہ  تعالیٰ  فرماوان  حکم  کوٚر  اَسہِ  نارس۔  نارو  سرد  سپَد،  بیٚیہِ  سلامتی  ہُنٛد  ذریعہ  ابراہیمس  پٮ۪ٹھ۔"
  },
  {
    "verse_id": 70,
    "translation": "بیٚیہِ  کریاو  تِمَو  ارادٕہ  پننہِ  تڈبیرِ  سٍتۍ  ابراہیمس  نقصان  واتناونُک۔  پس  کٔرۍ  اَسہِ  تِمے  سخت  نقصان  تُلہٕ  وُنۍ۔"
  },
  {
    "verse_id": 71,
    "translation": "بیٚیہِ  دُیت  اَسہِ  نجات  ابراہیم  علیہ  السلامس  بیٚیہِ  لوط  علیہ  السلامس،  یُس  تِہُند  باپہٕ  تھٕر  اوس  دشمنن  نِشہِ،  واتنٲوۍ  اَسہِ  تِم  دۅشوے  تتھ  زمینس  منٛز  یتھ  منٛز  اَسہِ  برکت  چھےٚ  تھٲومٕژ  لوٗکن  ہٕندِ  خٲطرٕ  یعنی  ملک  شامس  اندر۔"
  },
  {
    "verse_id": 72,
    "translation": "بیٚیہِ  کوٚر  اَسہِ  ابراہیم  علیہ  السلامس  عطا  فرزند  اسحٰق  علیہ  السلام  تِہِندِس  منگنس  پٮ۪ٹھ۔  بیٚیہِ  یعقوب  علیہ  السلام  علاوہ،  بیٚیہِ  کٔرۍ  اَسہِ  تِم  سٲری،  مول،  نیچُو،  نیچِوۍ  سُند  نیچُو،  پیغمبر  یعنی  تریشوے  کٔرۍ  اَسہِ  پیغمبر۔"
  },
  {
    "verse_id": 73,
    "translation": "بیٚیہِ  کٔرۍ  اَسہِ  تِم  امام  تہٕ  پیشوا  لوٗکن  ہٕندۍ  یِم  تِمن  وَتھ  ہاوان  چھِ  سانہِ  حکمہ  موجوب۔  بیٚیہِ  سوٗز  ا۔  سہِ  تِمن  کُں  وحی  رٕژٕ  کامہِ  کرنُک،  بیٚیہِ  نٮ۪ماز  پرنُک،  بیٚیہِ  اکوٰتہ  دِنُک،  بیٚیہِ  ٲسۍ  تِم  سٲنی  یٲژ  عبادت  کران،  یِژھ  شوٗبہِ  تِژھ۔"
  },
  {
    "verse_id": 74,
    "translation": "بیٚیہِ  کٔرۍ  اَسہِ  عطا  لوط  علیہ  السلامس  نبوتٕکۍ  اختیارات،  بیٚیہِ  علم  بیٚیہِ  دُیتُس  نجات  تَمہِ  شہرٕہ  نِشہِ  ییٚمہِ  شہرٕکۍ  لوٗکھ  ناپاک  تہٕ  یچھ  کٲم  کران  ٲسۍ۔  بے  شک  ٲسۍ  تِم  لوٗکھ  یچھ  قوم  سخت  بدکار۔"
  },
  {
    "verse_id": 75,
    "translation": "بیٚیہِ  کوٚر  اَسہِ  سُہ  لوط  علیہ  السلام  دٲخل  پننین  تِمن  بندن  اندر  یِمن  پٮ۪ٹھ  رحمت  چھےٚ  نٲزل  سپدان،  کیازِ  تِم  ٲسۍ  بے  شک  بڈِ  درجہ  کیو  نیک  مَردو  اندرٕہ۔"
  },
  {
    "verse_id": 76,
    "translation": "بیٚیہِ  کٔرِو  ذکرنوٛ  علیہ  السلام  سُند  قصہ  ییٚلہِ  ابراہیم  علیہ  السلامس  برونٹھ  تِمَو  اللہ  تعالیٰ  ہس  موٚنگ،  اے  بار  خدایا  یِمن  کٲفرن  نِشہِ  ہیٚکھ  نا  ژٕہ  میون  بدلہٕ۔  پس  کٔر  اَسہِ  اجابت  تِہِندِس  منگنس۔  بیٚیہِ  دُیٹ  اَسہِ  نجات  تِمن  بیٚیہِ  تِہِنین  لوٗکن  تہٕ  تابعن  بڈِ  غمہٕ  نِشہِ۔"
  },
  {
    "verse_id": 77,
    "translation": "بیٚیہِ  کوٚراَسہِ  مدد  تِمن،  تِمن  لوٗکن  پٮ۪ٹھ  یِمَو  انکار  کوٚر  تہٕ  اپٕزۍ  زٲنۍ  سٲنۍ  آیات۔  بے  شک  تِم  ٲسۍ  سٮ۪ٹھاہ  یچھ  لوٗکھ،  پس  پھاٹٕوۍ  اَسہِ  تِم  سٲری  یِکہٕ  وَٹہٕ۔"
  },
  {
    "verse_id": 78,
    "translation": "بیٚیہِ  کٔرِو  یاد  داود  علیہ  السلام  تہٕ  سلیمان  علیہ  السلام  سُند  قصہٕ  ییٚلہِ  تِم  فٲصلہٕ  کران  ٲسۍ  اکہِ  زراعتُک  یتھ  منٛز  غلہٕ  اوس  بیٚیہِ  دچھہِ  کُلۍ  ٲسۍ۔  یتھ  زراعتس  رات  کُیت  اَکہِ  قومُک  جب ﴿تیٖر﴾ ٲسۍ  پیٚمٕتۍ۔  ییٚمہِ  سٍتۍ  تتھ  زراعتس  نقصان  ووتمُت  اوس۔  حضرتِ  داودن  کوٚر  فٲصلہٕ  زراعت  وٲلِس  گژھن  یِم  تیٖر  یِن  دِنہٕ  اَمہِ  نقصان  بدلہٕ۔  أسۍ  ٲسۍ  تِہُند  فٲصلہٕ  وُچھان۔"
  },
  {
    "verse_id": 79,
    "translation": "پس  توڑر  فکرِ  اَسہِ  تمُیک  فٲصلہٕ  حضرت  سلیمانس  تِمو  دوٚپ  یِم  تیٖر  روزن  زراعت  وٲلِس  نِشہِ،  یہِ  کھیٚیہِ  یِمن  دۅد،  بیٚیہِ  تُلہِ  یِہٕنز  موٗن ﴿ییر﴾ تیٖرٕ  وول  کرِ  زمینٕچ  تہٕ  زراعتٕچ  خدمت  یوٚت  تانۍ  زراعت  پختہٕ  سپدِ  تہٕ  پَپہِ۔  توپتہٕ  یِیہِ  زراعت  وٲلِس  زراعت  واپس  دِنہٕ،  تیٖرٕ  وٲلِس  تیٖر  واپس  دِنہٕ۔  تِمن  دۅشوُنۍ  صاحبن  اوس  اَسہِ  قوتِ  فٲصلہٕ  بیٚیہِ  علم  عطا  کوٚرمُت۔  بیٚیہِ  کٔرۍ  اَسہِ  مُسخر  تہٕ  تابع  داود  علیہ  السلامس  کۅہ۔  تِم  کۅہ  ٲسِن  تمی  سٍتۍ  تسبیح  پران۔  بیٚیہِ  وُڈوُنۍ  جانورتِم  تہِ  کٔرۍ  تِمن  مسخرتہٕ  تٲبع۔  تِم  تہِ  ٲسۍ  تمی  سٍتۍ  تسبیح  پران۔  کٲنسہِ  ہُنٛد  گژِھہ  نہٕ  عجیب  زانُن،  یہِ  سورُے  کروُنۍ  ٲسۍ  أسی۔"
  },
  {
    "verse_id": 80,
    "translation": "بیٚیہِ  ہیچھنٲوۍ  اَسہِ  داود  پیغمبر  تِہِندِ  جنگی  لباس  وونہٕ  نُک  کسب  یعنی  زِرہ،  یُتھ  تۅہیہِ  بچاوِ  سُہ  لباس  اَکھ  أکۍ  سٕندِ  تکلیف  نِشہِ۔  کیا  چھِوٕہ  توٚہۍ  اَمہِ  نعمتٕچ  شکرگزٲری  کروُنۍ۔"
  },
  {
    "verse_id": 81,
    "translation": "بیٚیہِ  کوٚر  اَسہِ  سلیمان  علیہ  السلامس  مسخر  تیز  واو۔  سُے  اوس  پکان  تِہِندِ  حکمہٕ  مُلکِ  شامس  کُن،  یتھ  مُلکس  اندر  اسہِ  بجہِ  بٔرکٔژ  تھاوِمَژٕ  چھےٚ،  بیٚیہِ  چھِ  أسۍ  پرتھ  چیزاہ  پوٗرِ  زانہٕ  وُنۍ۔"
  },
  {
    "verse_id": 82,
    "translation": "بیٚیہِ  تھٲوۍ  اَسہِ  تٲبع  سلیمان  علیہ  السلامس  بعض  جِن  یِم  سمندرس  منٛز  تِہِندِ  خٲطرٕ  ڈُنگ  تہٕ  غۅتہٕ  دِتھ  مۅختہٕ  لعل  تہٕ  جوٲہر  کھاران  ٲسۍ،  بیٚیہِ  ٲسۍ  تِم  جِن  اَمہِ  ورٲے  تہِ  بیٚیہِ  کامہِ  کران۔  أسی  ٲسۍ  تِمن  جِنن  رٲچھ  کٔرِتھ  تہٕ  سنبٲلِتھ۔"
  },
  {
    "verse_id": 83,
    "translation": "بیٚیہِ  کٔرِو  تذکرٕہ  ایوب  علیہ  السلام  سُنٛد  قصہٕ  ییٚلہِ  أکِس  سخت  مرضس  منٛز  مبتلا  سپدِتھ  تٔمۍ  ناد  دُیت  پننِس  پروردگارس،  اے  زِ  بہٕ  چھُس  سخت  تکلیفس  منٛز  مبتلا،  ژٕہ  چھُکھ  سارِوٕے  رحم  کروُنیو  اندرٕہ  زیادہ  رحم  کروُن،  میٲنِس  حالس  پٮ۪ٹھ  تہِ  کرتہٕ  رحم۔"
  },
  {
    "verse_id": 84,
    "translation": "پس  کٔر  اَسہِ  اجابت  تِہِندِس  منگنس،  کوس  اَسہِ  تِمن  سُہ  تکلیف  تہٕ  سختی  یۅسہٕ  تِمن  ٲس،  بیٚیہِ  کٔرۍ  اسہِ  تِمن  شُرۍبٲژ  عطا،  بیٚیہِ  ییٖتۍ  برونٹھ  ٲسۍ  تِمن  سٍتۍ  بیٚیہِ  تیٖتۍ  پننہِ  رحمت  سٍتۍ،  بیٚیہِ  اَکھ  وعظ  تہٕ  نصیحتاہ  بندگی  کروُنین  ہٕندِ  خٲطرٕ۔"
  },
  {
    "verse_id": 85,
    "translation": "بیٚیہِ  بوٗزِو  حضرت  اسماعیل  سُنٛد  حضرت  ادریس  سُنٛد،  بیٚیہِ  حضرت  ذو  الکفلہٕ  سُند،  یِم  ترشوے  چھِ  صبر  والیو  اندرٕہ۔"
  },
  {
    "verse_id": 86,
    "translation": "بیٚیہِ  واتنٲوۍ  اَسہِ  پننِس  رحمتس  منٛز،  بے  شک  تِم  چھِ  نیکو  کارو  اندرٕہ۔"
  },
  {
    "verse_id": 87,
    "translation": "بیٚیہِ  کٔرِو  تذکرہ  گاڈِ  وٲلِس  پیغمبر  یونس  علیہ  السلام  سُند  قصہٕ  ییٚلہِ  تِم  پننہِ  قومہٕ  نِشہِ  درحاے  تِمن  نِشہِ  خفا  سپدِتھ،  ییٚلہِ  نہٕ  تِمَو  ایمان  قبول  کوٚر۔  توپتہٕ  ییٚلہِ  تِہِندِ  قومہٕ  نِشہِ  عذاب  دوٗر  سپدِتھ  تہِ  آے  نہٕ  تِم  واپس  بلکہ  تھووُکھ  سفر  جٲری  سانہِ  اجازت  ورٲے۔  تِمَو  کوٚر  پننہِ  اجتہاد  سٍتۍ  یہِ  خیال  کہ  یتھ  میٲنِس  بلا  اجازت  سفر  کرنس  پٮ۪ٹھ  سپدِ  نہٕ  مےٚ  کانٛہہ  باز  خواست۔  انبیاہن  پٮ۪ٹھ  چھُ  لٲزم  وحی  یَس  پیارُن۔  وحی  موجوبٕے  پرتھ  کٲماہ  کرٕنۍ۔  یِمن  سپٕز  اَتھ  ترک  منٲسب  کرنس  پٮ۪ٹھ  خداے  سٕندِ  طرفہٕ  آزمٲیش۔  بُتھہِ  آو  اَکھ  دریاواہ  اَکھ،  بیٚیہِ  آیہِ  ناواہ  اَکھ،  تِم  سپٕدۍ  تتھ  منٛز  سوار۔  یہِ  ناو  سپٕز  طوفانس  گرفتار،  پتہٕ  تراوِ  ہٲنزو  چیٖرِ  کہ  کُس  سنا  چھُ  بغیرِ  اجازت  سفرس  درامُت۔  چیٖرین  منٛز  درٛاو  حضرت  یونس  علیہ  السلامن  ہُنٛد  ناو،  دوبارٕہ  تہِ  آیہِ  چیرِ  تراونہٕ،  تَتہِ  تہِ  دراو  تِہُندُے  ناو۔  پس  آے  تراونہٕ  تِم  دریاوس  منٛز،  أتی  پٔچ  ناو۔  خداے  سٕندِ  حکمہٕ  سٍتۍ  آیہِ  اَکھ  گاڈاہ،  تٔمی  کھیے  یِم  یعنی  یونس  علیہ  السلام۔  پس  موٚنگ  تِمَو  تٲریکی  تہٕ  گٹن  اندر  کہ  ژےٚ  ورٲے  چھُنہٕ  کانٛہہ  معبوداہ۔  ژٕہ  چھُکھ  سارِوٕے  عٲبو  نِشہِ  منزہ  تہٕ  پاک،  بہٕ  چھُس  گنہگارو  اندرٕہ۔  میانہِ  طرفہٕ  آیہِ  غلطی،  میون  قصور  کر  معاف،  مےٚ  مۅکلاو  ییٚمہِ  سختی  منٛزٕ۔"
  },
  {
    "verse_id": 88,
    "translation": "پس  کٔر  اَسہِ  تِہِندِس  منگنس  اجابت،  بیٚیہِ  دُیت  نجات  اَسہِ  تِمن  غمہٕ  نِشہِ۔  یِتھہٕ  پٲٹھۍ  اَسہِ  یونُس  علیہ  السلامس  نجات  دُیت۔  یِتھہٕ  ٲٹھۍ  دِمَو  أسۍ  نجات  باایمانن  ییٚلہِ  تِم  تہِ  یہِ  دعاپرن۔"
  },
  {
    "verse_id": 89,
    "translation": "بیٚیہِ  کٔرِو  یاد  زکریا  علیہ  السلام  سُنٛد  قصہٕ۔  ییٚلہِ  تِمَو  موٚنگ  پننِس  پروردگارس،  اے  میانہِ  پروردگارٕ،  متہٕ  تراوتہٕ  مےٚ  لاوٲرث  تہٕ  بے  اولاد،  ژٕے  چھُکھ  حقیقی  تہٕ  بہتر  وٲرث،  سُہ  اولاد  تھاوِ  ہا  میٲنۍ  کٲم  قومس  اندر  باقی،  تِمن  آسِہا  چٲنۍ  احکام  واتناوان۔"
  },
  {
    "verse_id": 90,
    "translation": "پس  کٔر  اَسہِ  تِہِنِدس  منگنس  اجابت،  توپتہٕ  کوٚر  اَسہِ  تِمن  عطا  فرزند  یحییٰ  علیہ  السلام  بیٚیہِ  کٔر  درست  اسہِ  تِہٕنز  آشِنۍ۔  تِمن  یۅسہِ  ہانٹھ  آسنٕچ  شکایت  ٲس  سۅ  کٔر  اَسہِ  دوٗر  تِمن،  سۅ  سپٕز  اولاد  بننس  قٲبل۔  بے  شک  یِم  سٲری  پیغمبر  یِمن  ہٕنز  ذکر  یتھ  سورہ  شریفس  منٛز  کرنہٕ  آیہِ  ٲس  جلدی  کران  خیرچن  کامین  اندر،  بیٚیہِ  ٲسۍ  سٲنۍ  عبادت  کران  توقع  سان،  بیٚیہِ  ٲسۍ  تِم  اَسہِ  برونٹھہٕ  کنہِ  عٲجزی  ننراوٕہ  وُنۍ۔"
  },
  {
    "verse_id": 91,
    "translation": "بیٚیہِ  کٔرِو  تذکرہ  تس  دیٚد  صٲبہِ  ہُنٛد  ییٚمہِ  رٲچھ  کٔر  پننِس  عصمتس  مردن  نِشہِ۔  پس  واتنوو  اَسہِ  پَنُں  روح  بواسطہ  جبریل  علیہ  السلام  تِمن  نِشہِ،  ییٚمہِ  سٍتۍ  خاوندس  ورٲے  تِہِندِس  شکمس  اندر  بچہِ  روٗد  یعنی  حضرت  عیسیٰ،  تمی  چھِ  ونان  تِمن  روح  اللہ۔  بیٚیہِ  کٔر  اَسہِ  سۅ  دیٚد  صٲب  بیٚیہِ  تسُند  فرزند  پننہِ  قدرتُک  اَکھ  بوٚڈ  نشانہٕ  اَکھ  سارِنٕے  عالمینن  ہٕندِ  خٲطرٕ  یعنی  تِہِندِ  نکاح  ورٲے  حٲملہ  سپدُن،  بیٚیہِ  فرزنداہ  پٲدٕہ  سپدُن  بے  پدر۔  امی  اندرٕہ  گژِھہ  زانُن  کہ  اللہ  تعالیٰ  چھُ  پرتھ  چیزس  پٮ۪ٹھ  قدرت  وول۔"
  },
  {
    "verse_id": 92,
    "translation": "اے  لوٗکو  ییٚمہِ  برونٹھ  یُس  مضمون  بیان  آو  کرنہٕ  تَمہِ  اندرٕہ  سَپُد  معلوم  کہ  انبیاہ  کرامن  ہُنٛد  طریق  چھُ  توحید۔  بے  شک  یۅہے  چھُ  تُہُند  طریق  یتھ  مستقیم  روزُن  چھُ  تۅہیہِ  پٮ۪ٹھ  وٲجب۔  یۅہے  چھُ  کُنُے  طریق  یتھ  منٛز  نہٕ  کٲنسہِ  پیغمبرس  اختلاف  چھُ،  ییٚمہِ  طریقُک  حاصل  چھُ  کہ  بہٕ  چھُس  تُہُںد  حقیقی  پروردگار،  پس  پَزِ  تۅہیہِ  میٲنی  یٲژ  عبادت  کرٕنۍ،  لوٗکن  اوس  لٲزم  اَتھ  طریقس  پٮ۪ٹھ  محکم  روزُن۔"
  },
  {
    "verse_id": 93,
    "translation": "مگر  لوٗکو  کوٚر  دین  کِس  معاملس  منٛز  اختلاف،  دینس  کٔرِکھ  ٹُکرٕ  ٹُکرٕ،  تمُیک  سزا  کھیٚن  تِم  پانے،  کیازِ  پرتھ  أکِس  چھُ  واتُن  اَسی  نِشہِ۔  یوٚت  وٲتِتھ  تُلہِ  پرتھ  اَکھاہ  پننہِ  عملہِ  ہُنٛد  نتیجہ۔"
  },
  {
    "verse_id": 94,
    "translation": "پس  یُس  اَکھاہ  رٕژ  کٲم  کرِ  باایمان  ٲسِتھ،  پس  ضایہِ  تہٕ  چھٔمبۍ  گژِھہ  نہٕ  تِہِنز  کوشش،  أسۍ  چھِ  تِہٕنزٕ  عملہٕ  لیکھِتھ  تھاون  وٲلۍ۔"
  },
  {
    "verse_id": 95,
    "translation": "ناممکن  چھُ  تِمن  شہرن  ہٕندین  لوٗکن  ہُنٛد  یِم  اَسہِ  نافرمٲنی  سببہٕ  گٲلۍ  دنیاہس  کُن  بیٚیہِ  واپس  یُن۔"
  },
  {
    "verse_id": 96,
    "translation": "یوٚت  تانۍ  یاجوج  ماجوج  یلہٕ  تراونہٕ  یِن  یِم  وُنۍ  کینس  سدِ  سکندریس  منٛز  بند  چھِ،  توپتہٕ  دورن  تِم  کۅہو  تہٕ  بالو  پٮ۪ٹھۍ۔"
  },
  {
    "verse_id": 97,
    "translation": "توپتہٕ  سپدِ  پوٗرٕ  پوٚز  وعدہ  یعنی  قیامت  سپدِ  تَمہِ  پتے  قٲیِم۔  توپتہٕ  لگن  دَرٕھ  کٲفرن  ہٕنزٕ  أچھ۔  تِم  ٲسۍ  یی  ونان۔  قیامتٕکۍ  ہولناک  حالات  وُچھِتھ  دَپن  ہاے  افسوس  پٔزِپٲٹھۍ  ٲسۍ  أسۍ  قیامت  نِشہِ  غفلتس  منٛز بوٚڈمٕتۍ۔  غفلت  گٔیہِ  ہرگاہ  أسۍ  کٲنسہِ  خبردار  آسہٕ  ہَو  نہٕ  کٔرۍ  مٕتۍ  بلکہ  ٲسۍ  أسۍ  ظلم  کروُنۍ۔"
  },
  {
    "verse_id": 98,
    "translation": "وَننہٕ  یِیَکھ  پٔزِپٲٹھۍ،  توٚہۍ  اے  مشرکو  بیٚیہِ  یِمن  ہٕںز  پرستش  کران  ٲسِو  توٚہۍ  خدایس  ورٲے  چھِو  اَز  نارِ  جہنمُک  زِیُن۔  تتھ  چھُو  تۅہیہِ  سارِنٕے  ضرور  واتُن۔  معبودو  اندرٕہ  یِم  بعض  ملایکہ  یا  پیغمبر  چھِ  تِم  چھِ  بیٚیہِ  آیہ  کریم  سٍتۍ  اَمہِ  نِشہِ  مستثنیٰ  آمٕتۍ  تھاونہٕ،  تَمُیک  ذکر  یِیہِ  عنقریب۔  "
  },
  {
    "verse_id": 99,
    "translation": "تِمن  یِیہِ  وَننہٕ  ہرگاہ  آسٕہن  یِم  پۅتٕلۍ  معبود  تیٚلہِ  کیازِ  واتہن  تِم  نارِ  جہنمس  منٛز۔  تَتہِ  روزُن  تہِ  کم  کالاہ  چھُنہٕ  تۅہیہِ،  تۅہیہِ  سارِنٕے  چھُو  روزُن  ہمیشہ  أتھۍ  جہنمس  اندر۔"
  },
  {
    "verse_id": 100,
    "translation": "تِمن  کٲفرن  آسہِ  جہنمس  منٛز  کریکہٕ  ناد  تہٕ  شورو  غل  ییٚمہِ  سببہٕ  تِم  اَکھ  أکۍ  سٕنز  کتھٕے  آسن  نہٕ  بوزان۔"
  },
  {
    "verse_id": 101,
    "translation": "پٔزِپٲٹھۍ  یِہِندِ  خٲطرٕ  برونٹھُے  ازلہٕ  مقرر  چھےٚ  آمٕژ  کرنہٕ  نیکی  تہٕ  رٕژر،  ییٚمُیک  ظہور  آسہِ  سپُدمُت  تِہِندیو  اعمالو  تہٕ  افعالو  سٍتۍ،  تِم  چھِ  اَمہِ  جہنمہٕ  نِشہِ  دوٗر  تھاونہٕ  آمٕتۍ۔"
  },
  {
    "verse_id": 102,
    "translation": "تِم  بوزن  نہٕ  تمُیک  سٕتھ  تہِ  بیٚیہِ  آسن  تِم  پننین  مرغوب  چیزن  اندر  ہمیشہِ  روزوُنۍ۔"
  },
  {
    "verse_id": 103,
    "translation": "غمگین  کرِ  نہٕ  تِمن  بٔڈ  پریشٲنی  یعنی  پوگس  دوٚیُم  پھۅکھ  دِنہٕ  سببہٕ  یِم  ہٲبت  ناک  واقعات  سپدن  قبرو  منٛزٕ  نیروُنُے،  بیٚیہِ  یِن  استقبالس  تِمن  ملٲیک،  تِم  وننکھ۔  یۅہے  کیا  گوٚو  تُہُند  سُہ  دۅہ  ییٚمُیک  تۅہیہِ  وعدہ  تھاونہٕ  اوس  یِوان۔  تِمن  سپدِ  یہِ  بوزنہٕ  سٍتۍ  مسرت  و  شادمٲنی  زیادہ۔"
  },
  {
    "verse_id": 104,
    "translation": "سُہ  دۅہ  تہِ  چھُ  قٲبل  ذکر  ییٚمہِ  دۅہ  آسمان  وَٹو  أسۍ  تِتھہٕ  پٲٹھۍ  یِتھہٕ  پٲٹھۍ  لیکھنہٕ  آمتہِ  مضمونُک  کاغذ  چھُ  یِوان  وٹنہٕ۔  تَمہِ  پتہٕ  یِن  تِم  یِتھے  پٲٹھۍ  ؤٹۍ  تھٕے  تھاونہٕ  دوٚیِمِس  پھۅکس  تانۍ  یا  یِن  معدوم  محض  کرنہٕ،  یِتھہٕ  پٲٹھۍ  اَسہِ  گۅدنچہِ  لٹہِ  پٲدٕ  کرنہٕ  کہ  وقتہٕ  پرتھ  چیزس  پیدٲیش  کٔر،  تِتھے  پٲٹھۍ  کرو  أسۍ  دوبارٕہ  بۍفیہِ  پٲدٕہ۔  یہِ  چھُ  وعداہ  اَکھ  اَسہِ  پٮ۪ٹھ  مَٹہِ،  بے  شک  أسی  چھِ  سُہ  وعدہ  پوٗرٕ  کروُنۍ۔"
  },
  {
    "verse_id": 105,
    "translation": "بیٚیہِ  لیوٚکھ  اَسہِ  سارِنٕے  آسمٲنۍ  کتابن  اندر  لوح  محفوظس  منٛز  لیکھنہٕ  پتہٕ  کہ  پٔزِپٲٹھۍ  جنتہٕ  کہ  زمینٕکۍ  وٲرث  تہٕ  مٲلک  آسن  نیکو  کار  بندہ۔"
  },
  {
    "verse_id": 106,
    "translation": "پٔزِپٲٹھۍ  یتھ  قراآن  مجیدس  منٛزیایتھ  سورہ  شریفس  منٛز  چھُ  کٲفی  مضمون  ہدایتس  متعلق  عبادت  کروُنین  لوٗکن  ہٕندِ  خٲطرٕ۔"
  },
  {
    "verse_id": 107,
    "translation": "بیٚیہِ  نہ  حض  سوٗزِو  نہٕ  اَسہِ  توٚہۍ  مگر  سوٗزِو  یِتھِی  نفع  دِوُنۍ  مضمون  ہیتھ  عالمینن  پٮ۪ٹھ  مہربٲنی  کرنہٕ  خٲطرٕ،  سۅ  مہربٲنی  گٔیہِ  یٔہے  کہ  لوٗکھ  کرن  أمِس  پیغمبرِ  برحقس  نِشہِ  تِم  مضمون  قبول  کٔرِتھ  ہدایتُک  ثمرہ  تہٕ  پھل  حاصل۔  یُس  نہٕ  تِم  مضامین  قبول  کرِ،  تہِ  چھُ  تٔمِس  پَنُن  قصور۔  تِمن  مضامینن  پٮ۪ٹھ  چھُنہٕ  تَمہِ  سٍتۍ  کانٛہہ  اثر  پیوان۔"
  },
  {
    "verse_id": 108,
    "translation": "توٚہۍ  فرمٲوِیوٗکھ  بطورِ  خلاصہ  بیٚیہِ  یہِ  کتھ  کہ  مےٚ  کُں  چھُنہٕ  کانٛہہ  وحی  سوزنہٕ  یِوان  مگر  یی  زِ  پٔزِپٲٹھۍ  تُہُند  معبود  چھُ  کُنُے۔  پس  کیا  چھِو  توٚہۍ  یہِ  کتھ  مانہٕ  وُنۍ  اَمِچ  حقیقت  ثٲبت  سپدنہٕ  پتہٕ۔"
  },
  {
    "verse_id": 109,
    "translation": "توپتہٕ  ہرگاہ  تِم  بُتھ  پھِرن  تہٕ  مانن  نہٕ  تیٚلہِ  فرمٲوِیوٗکھ  مےٚ  کٔرمَو  تۅہیہِ  عذابِچ  خبر  برابر  برابر،  مےٚ  چھُنہٕ  معلوم  سُہ  عذاب  کر  وَسہِ  تۅہیہِ  پٮ۪ٹھ،  جلدی  کِنہٕ  یٔژکٲلۍ  ییٚمُۍک  تۅہیہِ  وعدٕہ  کرنہٕ  یِوان  چھُو۔"
  },
  {
    "verse_id": 110,
    "translation": "پٔزِپٲٹھۍ  تُہُند  پروردگار  چھُ  زانان  تُہٕنز  سۅ  کتھ  یۅسہٕ  توٚہۍ  بڈِ  چھِو  کران  بیٚیہِ  چھُ  زانان  تہِ  سورُے  یہِ  توٚہۍ  پوٗشیدٕہ  تہٕ  کٔھٹِتھ  چھِو  تھاوان۔"
  },
  {
    "verse_id": 111,
    "translation": "بیٚیہِ  چھُنہٕ  معلوم  شاید  عذابس  منٛز  تٲخیر  سپدُن  ما  آسہِ  تُہٕندِ  آزمٲیشہِ  خٲطرٕ  یا  کُنہِ  وقتس  تانۍ  تۅہیہِ  تمتع  تہٕ  نفع  تُلناونہٕ  خٲطرٕ۔  "
  },
  {
    "verse_id": 112,
    "translation": "پیغمبرن  کوٚر  دعا،  اے  میانہِ  پروردگارٕ،  ژٕے  کر  میٲنِس  قومس  منٛز  حق  وانصافُک  حکماہ  تہٕ  فٲصلاہ۔  بیٚیہِ  فرموو  پیغمبرِ  برحقن،  سون  پروردگار  چھُ  سٮ۪ٹھاہ  رحمت  وول۔  تٔسۍ  نِشہِ  چھِ  أسۍ  مدد  منگان  تِمن  کتھن  پٮ۪ٹھ  یِمہٕ  کتھہٕ  توٚہۍ  تس  نسبت  ونان  چھِو۔"
  }
]