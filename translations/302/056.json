[
  {
    "verse_id": 1,
    "translation": "ییٚلہِ  واقع  سپدن  واجِنۍ (قیامت) واقع  سپدِ۔"
  },
  {
    "verse_id": 2,
    "translation": "تَمہِ  کِس  واقع  سپدنس  منٛز  چُھنہٕ  کانٛہہ  اَپُز۔"
  },
  {
    "verse_id": 3,
    "translation": "(سۅ  قیامت  چھے٘  کٲنسہِ)  پست  کرن  واجِنۍ  (کٲنسہِ)  بلندکرن  واجِنۍ۔"
  },
  {
    "verse_id": 4,
    "translation": "ییٚلہِ  زمین  نَٹھ  أژِتھ  لرزُن  لاگہِ۔"
  },
  {
    "verse_id": 5,
    "translation": "تہٕ  پہاڑ  گژھن  پھُٹِتھ  ریزٕہ  ریزٕہ۔"
  },
  {
    "verse_id": 6,
    "translation": "پتہٕ  گژھن  تِم  گرد  بٔنِتھ  چھلہٕ  چھانگرِ۔"
  },
  {
    "verse_id": 7,
    "translation": "تہٕ  تۆہۍ  لُکھ  سپدِ  وتریٚن  قٔسمن  منٛز  تقسیم۔"
  },
  {
    "verse_id": 8,
    "translation": "لہٰذا  (أکِم)  دٔچِھنہِ  اَندٕ  کۍ،دٔچِھنہِ  اندکیٚن  کیا  چُھ  وَنُن۔"
  },
  {
    "verse_id": 9,
    "translation": "تہٕ  (دۆیِم)  کھوورِ  اَندٕکۍ،  کیاہ  (بُرٕ  حالس  منٛز  آسن)  کھوورِ  اَندٕکۍ۔"
  },
  {
    "verse_id": 10,
    "translation": "تہٕ  (تریٚیِم)  سبقت  نِنہٕ  وٲلۍ  (یِم)  چِھ  برونٛٹھ  گژھن  وٲلۍ۔"
  },
  {
    "verse_id": 11,
    "translation": "یِمَے  لُکھ  آسن  (اللہ  تعالیٰ  سٕندۍ)  مقرّب  (ٹٲٹھۍ)۔"
  },
  {
    "verse_id": 12,
    "translation": "نعمتن  ہٕندیٚن  باغن  منٛز  (روزن)۔"
  },
  {
    "verse_id": 13,
    "translation": "(یِمَن  ٹاٹھیٚن  منٛز)  آسہِ  بۆڈ  دۆر  برونٹھِمیٚو  لُکو  منٛزٕ۔"
  },
  {
    "verse_id": 14,
    "translation": "تہٕ  پٔتِمیٚو  لُکو  منٛزٕ  آسن  (یِمن  منٛز)  کم  (کینٛژھاہ)۔"
  },
  {
    "verse_id": 15,
    "translation": "(یِم  ٹٲٹھۍ)  آسن  سۅنہٕ  سٕنزو  تارَو  سٍتۍ  وۅننہٕ  آمتیٚن  تختن  پیٹھ۔"
  },
  {
    "verse_id": 16,
    "translation": "تِمن  پیٚٹھ  آسن  ڈۆکھ  دتھ  اَکھ  أکِس  برونٹھہٕ  کنہِ  بِہتھ۔"
  },
  {
    "verse_id": 17,
    "translation": "ہمیشہ  أکۍ  سٕے  حالس  منٛز  روزن  وٲلۍنوجوان  خدمتگار  آسن  تِمن  أندۍ  پٔکۍ  پھیران۔"
  },
  {
    "verse_id": 18,
    "translation": "ناگو  نِشہِ  پکوٕنہِ  (شفاف  قربت  کہِ)  شراب  سٍتۍ  بٔرِتھ  شراب  دانہِ  تہٕ  پیالہٕ  ہیٚتھ  روزن  (خدمتس  منٛز  حٲضر)۔"
  },
  {
    "verse_id": 19,
    "translation": "تِمن  نَہ  آسہِ  تَمہِ  (کہ  چیٚنہٕ)  سٍتۍ  کلہٕ  دادِچ  شکایت  تہٕ  نَہ  یِیَکھ  عقلہِ  منٛزفتور  (تہٕ  نَہ  ڈلنکھ  ہوش)۔"
  },
  {
    "verse_id": 20,
    "translation": "تہٕ  (جنتی  خدمت  گزار  آسن)  پھل  (تہٕ  میٚوٕہ)  ہیٚتھ  (تہِ  پھیران)  یِمن  تِم  (ٹٲٹھۍ)  پسند  کرن۔"
  },
  {
    "verse_id": 21,
    "translation": "تہٕ  جاناوارن  ہُنٛد  ماز  تہِ  (آسہِ  دستیاب)  ییٚمِچ  تِم  (ٹٲٹھۍ)  خوٲہش  کرن۔"
  },
  {
    "verse_id": 22,
    "translation": "تہٕ  مٲرۍ  منٛزٕ  کشادٕہ  أچھ  واجِنہِ  حوٗرٕ  تہِ  (آسن  تِہِندِس  رفاقتس  منٛز)۔"
  },
  {
    "verse_id": 23,
    "translation": "زنتہٕ  رٔژھراونہٕ  آمُت  مۅختہٕ  آسہِ۔"
  },
  {
    "verse_id": 24,
    "translation": "(یہِ)  آسہِ  تِمن  (نیک)  عملن  ہُنٛد  جزا  یِمہٕ  تِم  کران  ٲسۍ  روٗدِمٕتۍ۔"
  },
  {
    "verse_id": 25,
    "translation": "تِم  نَہ  بوزن  تَتھ  منٛز  کانٛہہ  بے  ہوٗدٕ  کتھ  تہٕ  نَہ  کانٛہہ  گناہٕچ  کتھ۔"
  },
  {
    "verse_id": 26,
    "translation": "مگر  اَکٲے  کتھ  (زِ  یِم  سلامہِ  وٲلۍ)  بوزن  (پۯتھ  طرفہٕ)  سلامٕے  سلام۔"
  },
  {
    "verse_id": 27,
    "translation": "تہٕ  دٔچِھنہِ  اَندٕکۍ،  دٔچِھنہِ  اَندٕ  کیٚن  کیا  چُھ  وَنُن۔"
  },
  {
    "verse_id": 28,
    "translation": "تِم  آسن  کنڈیٚو  رۆس  بۯییَن  منٛز۔"
  },
  {
    "verse_id": 29,
    "translation": "تہٕ  کیلن  منٛزیِمہٕ  تہہ  بہ  تہہ  آسن۔"
  },
  {
    "verse_id": 30,
    "translation": "تہٕ  زیٹھیٚن  زیٹھیٚن  (واشدار)  شیہجارن  منٛز۔"
  },
  {
    "verse_id": 31,
    "translation": "تہٕ  پکہٕ  وٕنیٚن  وَسوٕنیٚن  آبن  منٛز۔"
  },
  {
    "verse_id": 32,
    "translation": "تہٕ  کثرت  سان  پھلن  تہٕ  میٚون  منٛز  (لطف  تُلان)۔"
  },
  {
    "verse_id": 33,
    "translation": "یِم  نَہ  (زانٛہہ)  ختم  سپدن  تہٕ  نَہ  آسہِ  تِمن  (ہٕنٛدس  کھیٚنس)  ممٲنعت۔"
  },
  {
    "verse_id": 34,
    "translation": "تہٕ (تِم)  آسن  تھدیٚن  (شاندار)  فرشن  پیٚٹھ  (قیام  کٔرِتھ)۔"
  },
  {
    "verse_id": 35,
    "translation": "بے  شک  چھے٘  اَسہِ  تِمہٕ  (حوٗرٕ  حُسن  تہٕ  لطافت  سان)  خاص  پیدٲیِشہِ  پیٚٹھ  پٲدٕ  کرِمَژٕ۔"
  },
  {
    "verse_id": 36,
    "translation": "پتہٕ  بناوِ  اَسہِ  تِمہٕ  اَنۂرۍشہِ۔"
  },
  {
    "verse_id": 37,
    "translation": "یِمہٕ  سیٚٹھاہ  محبت  کرن  واجِنہِ  ہم  عمر  (خاندارنہِ)  چھے٘۔"
  },
  {
    "verse_id": 38,
    "translation": "یِمہٕ  (حوٗرٕ  تہٕ  باقی  نعمتہٕ)  چھے٘  دٔچِھنہِ  اَندٕ  کیٚن  خٲطرٕ۔"
  },
  {
    "verse_id": 39,
    "translation": "(یِمن  منٛز)  آسہِ  بٔڑ  جماعت  بروٗنٹھِمیٚو  لُکو  منٛزٕ۔"
  },
  {
    "verse_id": 40,
    "translation": "تہٕ  (یِمن  منٛز)  آسہِ  پٔتِمیٚن  لُکن  ہٕنز  (تہِ)  بٔڑٕے  جماعت۔"
  },
  {
    "verse_id": 41,
    "translation": "تہٕ  کھوورِ  اَندٕکۍ،  کِتھۍ  (بُرٕ  لُکھ)  چِھ  کھوورِ  اَندٕکۍ۔"
  },
  {
    "verse_id": 42,
    "translation": "یِم  جہنم  کِس  سخت  گرم  ہواہس  تہٕ  گریکہٕ  وٕنِس  آبس  منٛز۔"
  },
  {
    "verse_id": 43,
    "translation": "تہٕ  کِۯہِنِس  دٕہہ  کِس  سایس  منٛز  آسن۔"
  },
  {
    "verse_id": 44,
    "translation": "یُس  نَہ  (زانٛہہ)  تُرُن  سپدِ  تہٕ  نَہ  آسہِ  آرام  واتناون  وول۔"
  },
  {
    "verse_id": 45,
    "translation": "بے  شک  ٲسۍ  تِم  (جہنمی)  اَمہِ  برونٛہہ  (دنیاہس  منٛز)  خۅش  حال  روٗدِمٕتۍ۔"
  },
  {
    "verse_id": 46,
    "translation": "تہٕ  تِم  ٲسۍ  بٔڑِس  گناہس  (یعنی  کفرس  تہٕ  شرکس)  پیٚٹھ  اصرار  کران۔"
  },
  {
    "verse_id": 47,
    "translation": "تہٕ  ونان  ٲسۍ  زِ  کیا  ییٚلہِ  أسۍ  مَرو  تہٕ  أسۍ  بنَو  میٚژِ  (ہُنٛد  ڈھیر)  بیٚیہِ  (دۅدریمژٕ)  أڈِجہِ  پتہٕ  کیا  أسۍ  یِموا  (بیٚیہِ  زندٕہ  کٔرِتھ)  تُلنہٕ۔"
  },
  {
    "verse_id": 48,
    "translation": "تہٕ  کیا  سٲنۍ  بروٗنٹھِم  مٲلۍ  بُڈِ  بب  تہِ  (یِنہٕ  زندٕہ  کرنہٕ)۔"
  },
  {
    "verse_id": 49,
    "translation": "تۆہۍ  فرمٲوِو  بے  شک  بروٗنٹھِم  تہٕ  پٔتِم۔"
  },
  {
    "verse_id": 50,
    "translation": "(اَند  ہیٚتھ  سٲری)  ین  اکہِ  مقررکرنہٕ  آمتہِ  دۅہہ  مقررکرنہٕ  آمتِس  وقتس  پیٚٹھ  سۅمبراونہٕ۔"
  },
  {
    "verse_id": 51,
    "translation": "پتہٕ  بے  شک  تۆہۍ  لُکھ  اے  گمراہو!انکار  کرن  والیٚو!"
  },
  {
    "verse_id": 52,
    "translation": "تۆہۍ  چِھوضرور  کنڈۍدار  (زقوم)  کُلہِ  منٛزٕ  کھیٚنہٕ  وٲلۍ۔"
  },
  {
    "verse_id": 53,
    "translation": "لہٰذا  چِھو  تَمہِ  سٍتۍ  پنٕنۍ  شکم  برن  وٲلۍ۔"
  },
  {
    "verse_id": 54,
    "translation": "پتہٕ  چِھو  تَتھ  پیٚٹھ  سخت  گریکہٕ  وُن  آب  چیٚنہٕ  وٲلۍ۔"
  },
  {
    "verse_id": 55,
    "translation": "لہٰذا  چِھو  تۆہۍ  سخت  تریشہِ  ۂتِس  اونٹ  سٕندِ  چیٚنٕکۍ  پٲٹھۍ  چیٚنہٕ  وٲلۍ۔"
  },
  {
    "verse_id": 56,
    "translation": "یہِ  آسہِ  قیامت  کہ  دۅہ  تِہٕنز  ضیافت۔"
  },
  {
    "verse_id": 57,
    "translation": "اَسی  ٲسۍوٕتۆہۍ  پٲدٕ  کٔرۍمٕتۍ  تیٚلہِ  کیازِ  چِھو  نہٕ  تۆہۍ (نَوِ  سرٕ  پٲدٕ  کرنہٕ  یِنُک) تصدیق  کران؟"
  },
  {
    "verse_id": 58,
    "translation": "ؤنۍ  تو  یُس  نطفہ  (تولیدی  قطرہ)  تۆہۍ  (بچہِ  دانہِ  منٛز)  تراوان  چِھو۔"
  },
  {
    "verse_id": 59,
    "translation": "پتہٕ  کیا  تتھ  (نِشہِ)  چِھوا  تۆہۍ  (انسان)  پٲدٕ  کران  کِنہٕ  أسۍ  چِھ  پٲدٕ  کرن  وٲلۍ  ؟"
  },
  {
    "verse_id": 60,
    "translation": "اَسی  چُھ  تۅہیہِ  درمیان  موت  کۆرمُت  مقرر  تہٕ  أسۍ  چِھنہٕ  (اَمہِ  پتہٕ  بیٚیہِ  زندٕہ  کرنہٕ  نِشہِ  تہِ)  عٲجز  کینہہ۔"
  },
  {
    "verse_id": 61,
    "translation": "اَمہِ  کتھہِ  نِشہِ  (تہِ  چِھنہٕ  عٲجز  کینہہ)  زِ  تُہنٛزجایہ  انوکھ  تۆہیہ  ہِوۍبدل  (بنٲوتھ)  تہٕ  تۆہۍ  کرو  تِتھِس  صورتس  منٛز  پٲدٕ  یۅسہٕ  نہٕ  تۆہۍ  زانان  تہِ  چِھو۔"
  },
  {
    "verse_id": 62,
    "translation": "تہٕ  بے  شک  کٔرٕو  تۅہیہِ  گۅڈنچِ  پیدٲیش  (ہٕنز  حقیقت)  معلوم  پتہٕ  کیازِ  چِھو  نہٕ  تۆہۍ  نصیحت  مانان؟"
  },
  {
    "verse_id": 63,
    "translation": "یہِ  ؤنۍ  تَو  یُس  (بِیول)  تۆہۍ  وَوان  چِھو۔"
  },
  {
    "verse_id": 64,
    "translation": "تیٚلہِ  کیا  تتھ  چھوا  تۆہۍ  (زراعت)  وۅپداوان  کِنہٕ  أسۍ  چِھ  وۅپداون  وٲلۍ؟"
  },
  {
    "verse_id": 65,
    "translation": "ہرگاہ  أسۍ  یَژھو  تیٚلہِ  کروتتھ  بۆس  پتہٕ  روٗزِو  تۆہۍبس  تعجب  تہٕ  ندامت  کران۔"
  },
  {
    "verse_id": 66,
    "translation": "(تہٕ  لٲگِو  وَنُن)،  اَسہِ  پیوۆ  تاون۔"
  },
  {
    "verse_id": 67,
    "translation": "بلکہ  گٔے  أسۍمحروٗم۔"
  },
  {
    "verse_id": 68,
    "translation": "یہِ  ؤنۍ  تَو  یُس  آب  تۆہۍ  چیٚوان  چِھو۔"
  },
  {
    "verse_id": 69,
    "translation": "کیا  سہُ  چُھوا  تۅہیہِ  اۆبرٕ  نِشہِ  وولمُت  کِنہٕ  أسۍ  چِھ  والن  وٲلۍ  ؟"
  },
  {
    "verse_id": 70,
    "translation": "ہرگاہ  أسۍ  یَژھو  تیٚلہِ  بناوون  سہُ  ژۆش،  تیٚلہِ  کیازِ  چِھو  نہٕ  تۆہۍ  شکر  کران؟"
  },
  {
    "verse_id": 71,
    "translation": "یہِ  ؤنۍ  تَو  یُس  نار  تۆہۍ  زالان  چِھو۔"
  },
  {
    "verse_id": 72,
    "translation": "کیا  اَمِیُک  کُل  (یعنی  زِیُن)  چُھوا  تۅہیہِ  پٲدٕ  کۆرمُت  کِنہٕ  أسۍ  چِھ  (سُہ)  پٲدٕ  کرن  وٲلۍ؟"
  },
  {
    "verse_id": 73,
    "translation": "اَسی  چُھ  یہِ  (کُلِیُک  نار  جہنم)  یاد  پاونہٕ  خٲطرٕ  (نصیحت  تہٕ  عبرت)  تہٕ  جنگلہٕ  کیٚن  سفر  کرن  والیٚن  خٲطرٕفٲیدٕہ  رٔنگۍ  بنوومُت۔"
  },
  {
    "verse_id": 74,
    "translation": "لہٰذا  ٲسِو  پننِس  تھَدِ  پایہِ  کِس  ربّ  سٕندِ  ناوٕچ  تسبیح  کران۔"
  },
  {
    "verse_id": 75,
    "translation": "لہٰذا  چُھس  بہٕ  تِمن  جاین  ہُنٛد  قسم  کھیٚوان  ییٚتہِ  ییٚتہِ  قرآنٕکۍ  مختلف  حصہٕ  (رسول  عربی  صلی  اللہ  علیہ  وسلمن  پیٚٹھ)  نٲزل  چِھ  گژھان ﴿یہِ  ترجمہ  چُھ  حضرت  عبداللہ  بن  عباس  سندس  بیان  کرنہ  آمتس  معنی  یس  پیٚٹھ  کرنہ  آمُت،  مزید  حضرت  عکرمہ،  حضرت  مجاہد،  حضرت  عبداللہ  بن  جبیر،،  حضرت  سدی،  حضرت  فرأ  تہٕ  حضرت  زجاج  رضی  اللہ  عنہم  تہٕ  باقی  تفسیر  کیٚن  امامن  ہُند  قول  تہِ  چُھ  یوٚہے۔  تہٕ  کلامُک  تسلسل  تہِ  چُھ  امہِ  کُے  تقاضہ  کران۔  پتھ  کُن  چُھ  سورپ  النجمس  منٛز  حضور  نبی  صلی  اللہ  علیہ  وسلمن  نجم  وننہٕ  آمُت  یتھ  جایہِ  چُھ  قرآن  کیٚن  سورن  نجوم  وننہٕ  آمُت۔حوالہ  جاتو  خٲطرٕ  وُچھو،﴿ تفسیر  بغوی،  خازن،  طبری،  الدرالمنثور،  الکشاف،  تفسیر  ابنِ  ابی  حاتم،  روح  المعانی،  ابن  کثیر،  اللباب،  البحرالمحیط،  جمیل،  زادالمسیر،  فتح  القدیر،،  المظہری،  البیضاوی،  تفسیر  ابی  سعودتہٕ  مجمع  البیان﴾"
  },
  {
    "verse_id": 76,
    "translation": "تہٕ  اگر  تۆہۍ  سمجھِو  تیٚلہِ  چُھ  بے  شک  یہِ  سیٚٹھاہ  بۆڈ  قَسم۔"
  },
  {
    "verse_id": 77,
    "translation": "بے  شک  چُھ  یہِ  بڑٕ  عظمت  وول  قرآن  (یُس  بٔڑِس  عظمت  وٲلِس  رسول  صلی  اللہ  علیہ  وسلمس  پیٚٹھ  نٲزل  چُھ  سپدان) "
  },
  {
    "verse_id": 78,
    "translation": "(اَمہِ  برونٛہہ)  چُھ  (یہِ)  لوحِ  محفوظس  منٛز  (لیٚکھِتھ)۔"
  },
  {
    "verse_id": 79,
    "translation": "اَتھ  لاگہِ  نہٕ  پاک  (طہارت  والیٚو)  لُکو  وَرٲے  کانٛہہ  اَتھہٕ۔"
  },
  {
    "verse_id": 80,
    "translation": "تمام  جہانن  ہٕندِس  ربّ  سٕندِ  طرفہٕ  چُھ  نٲزل  آمُت  کرنہٕ۔"
  },
  {
    "verse_id": 81,
    "translation": "تیٚلہِ  کیا  تۆہۍچِھوا  أتھۍ  کلامس  حقارت  کران؟"
  },
  {
    "verse_id": 82,
    "translation": "تہٕ  تۅہیہِ  چھَو  پَنُن  رِزق  (تہٕ  نصیب)  یٔہے  کتھ  بنٲوِتھ  تھٲومٕژ  زِ  تۆہۍروٗزِو  (اَتھ)  انکار  کران۔"
  },
  {
    "verse_id": 83,
    "translation": "پتہٕ  کیازِ  چِھو  نہٕ  (روح  واپس  اَنان)  ییٚلہِ  سُہ  (پرواز  کرنہٕ  خٲطرٕ)  ۂٹِس  تام  واتان  چُھ  ؟"
  },
  {
    "verse_id": 84,
    "translation": "تہٕ  تۆہۍ  چِھو  تَمہِ  وقتہٕ  وُچھٲنی  روزان۔"
  },
  {
    "verse_id": 85,
    "translation": "تہٕ  أسۍ  چِھ  أمِس  (مرن  وٲلِس)  تُہٕندِ  کھوتہٕ  زیادٕہ  نکھہٕ  آسان  البتہ  تۆہۍ  چِھو  نہٕ  (اَسہِ)  وُچھان۔"
  },
  {
    "verse_id": 86,
    "translation": "پتہٕ  کیازِ  نہ  (چھوِ  ہیٚکان  یہِ  کٔرِتھ)  اگر  تۆہۍ  کٲنسہِ  ہٕندِس  اختیارس  منٛز  چِھو  نہٕ  (یعنی  خۅد  مختار  چِھو)۔"
  },
  {
    "verse_id": 87,
    "translation": "زِ  سُہ  (رُوح)  پھِریوٗن  واپس  ہرگاہ  تۆہۍ  پٔزۍیٲرۍ  چِھو۔"
  },
  {
    "verse_id": 88,
    "translation": "پتہٕ  ہرگاہ  سُہ  (مرن  وول)  ٹٲٹھیٚو  منٛزٕ  اوس۔"
  },
  {
    "verse_id": 89,
    "translation": "تیٚلہِ  چُھ  (تٔمۍ  سٕندِ  خٲطرٕ)  شادمٲنی  تہٕ  فرحت  تہٕ  روحٲنی  رِزق  تہٕ  آرام  تہٕ  نعمتہٕ  بۆرُت  جنت۔"
  },
  {
    "verse_id": 90,
    "translation": "تہٕ  ہرگاہ  سُہ  اصحاب  الیمینو  منٛزٕ  اوس۔"
  },
  {
    "verse_id": 91,
    "translation": "تیٚلہِ  (یِیہِ  تس  وَننہٕ)  چانہِ  خٲطرٕ  چھے٘  دٔچِھنہِ  اَندٕ  والیٚن  ہٕندِ  طرفہٕ  سلام  (یا  اے  نبی!  تۅہیہِ  پیٚٹھ  چھے٘  اصحابِ  یمینن  ہٕندِ  طرفہٕ  سلام)۔"
  },
  {
    "verse_id": 92,
    "translation": "تہٕ  ہرگاہ  سُہ  (مرن  وول)  انکار  کرن  والیٚو  گمراہو  منٛزٕ  اوس۔"
  },
  {
    "verse_id": 93,
    "translation": "تیٚلہِ  سپدِ  (تٔمۍ  سٕنز)  ضیافت  گۯیکہ  وٕنہِ  آبہٕ  سٍتۍ۔"
  },
  {
    "verse_id": 94,
    "translation": "تہٕ  (تٔمۍ  سُنٛد  انجام)  چُھ  جہنمس  منٛز  دٲخل  کرنہٕ  یُن۔"
  },
  {
    "verse_id": 95,
    "translation": "بے  شک  چُھ  یۅہے  مکمل  پٲٹھۍ  حق  الیقین۔"
  },
  {
    "verse_id": 96,
    "translation": "لہٰذا  ٲسِو  تۆہۍ  پننِس  عظیم  ربّ  سٕندِ  ناوٕچ  تسبیح  کران۔"
  }
]