[
  {
    "verse_id": 1,
    "translation": "نون  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)  قلمُک  قسم  تہٕ  تَمہِ  مضمونُک  قسم  یُس  (فرشتہٕ)  لیٚکھان  چِھ۔"
  },
  {
    "verse_id": 2,
    "translation": "(اے  عظمت  والہِ  ٹاٹھہِ!)  تۆہۍ  چِھو  نہٕ  پننِس  ربّ  سٕندِ  فضل  سٍتۍ (ہرگز) دیوانہٕ۔"
  },
  {
    "verse_id": 3,
    "translation": "تہٕ  بے  شک  چُھ  تُہٕندِ  خٲطرٕ  تِیُتھ  اجر  یُس  زانٛہہ  گژِھہ  نہٕ  ختم۔"
  },
  {
    "verse_id": 4,
    "translation": "تہٕ  بے  شک  چِھو  تۆہۍخُلقِ  عظیمس  پیٚٹھ  قٲیِم  (یعنی  قرآن  کیٚو  آدابو  سٍتۍ  چِھو  پٲرِتھ  تہٕ  وصف  چِھو  الٰہی  اخلاقن  ہٕندۍ)۔"
  },
  {
    "verse_id": 5,
    "translation": "وۅنۍ  وُچِھو  عنقریب  تۆہۍ  (تہِ)  تہٕ  تِم  (تہِ)  وُچھن۔"
  },
  {
    "verse_id": 6,
    "translation": "زِ  تۅہیہِ  منٛزٕ  کُس  چُھ  دیوانہٕ۔"
  },
  {
    "verse_id": 7,
    "translation": "بے  شک  چُھ  تُہُنٛد  ربّ  تس  شخصس  (تہِ)  وارٕ  پٲٹھۍ  زانان  یُس  تٔمۍ  سٕنزِ  وَتہِ  نِشہِ  ڈۆلمُت  چُھ،  تہٕ  سُہ  چُھ  تِمن  (تہِ)  وارٕ  پٲٹھۍزانان  یِم  ہدایت  لبن  وٲلۍ  چِھ۔"
  },
  {
    "verse_id": 8,
    "translation": "لہٰذا  مَہ  مٲنِو  تۆہۍ  انکار  کرن  والیٚن  ہٕنز  کتھ۔"
  },
  {
    "verse_id": 9,
    "translation": "تِم  چِھ  یژھان  زِ  (دین  کِس  معاملس  منٛز)  گٔژِھو  تۆہۍ  (بٔلۍ)  نرمی  وَرتاوٕنۍ  تیٚلہِ  گژھن  تِم  تہِ  نرم۔"
  },
  {
    "verse_id": 10,
    "translation": "تہٕ  تۆہۍ  مَہ  مٲنِو  کٲنسہِ  تِتھِس  شخصسہٕ  سٕنز  کتھ  یُس  سیٚٹھاہ  قسم  کھیٚنہٕ  وول  اِنتہٲیی  ذلیل  چُھ۔"
  },
  {
    "verse_id": 11,
    "translation": "(یُس)  پامہٕ  گۆر،  عٲب  ژارن  وول  (چُھ  تہٕ)  لُکن  منٛز  چُھ  فساد  تُلنہٕ  مۅکھہٕ  أکۍ  سنٛز  کتھ  بے٘ےس  نش  تہٕ  بے٘ےہ  سنٛز  کتھ  بے٘ےس  نش  ونان  پھیران۔"
  },
  {
    "verse_id": 12,
    "translation": "(یُس)  نیک  کامہِ  نِشہِ  سیٚٹھاہ  ٹھاکھ  کرن  وول  بخیل،  حدٕ  نِشہِ  نیرن  وول  بُتھۍ  پھِیُر  (تہٕ)  سخت  گنہگار  چُھ۔"
  },
  {
    "verse_id": 13,
    "translation": "(یُس)  بدمِزازٕہ  تۯۆش  چُھ،  اَمہِ  علاوٕہ  چُھ  بداَصل  (تہِ)۔﴿یم  اآیات  سپدۍ  ولید  بن  مغیرہ  ہس  متعلق  نٲزل،  حضرت  عبداللہ  بن  عباس  رضی  اللہ  عنہما  چِھ  فرماوان  زِ  ییٖتۍ  ذِلت  آمیز  لقب  بٲری  تعالیٰ  ہن  امس  بد  بختس  دِتۍ  از  تام  چِھنہ  اللہ  تعالیٰ  سٕندس  کلامس  منٛز  نیٚیہ  کٲنسہ  ہٕندِ  خٲطرٕورتاونہٕ  آمتۍ۔  وجہ  اوس  یہِ  زِ  تمۍ  کٔر  حضور  نبی  اکرم  صلی  اللہ  علیہِ  وسلمن  ہٕندس  شانِ  اقدسس  منٛز  گستٲخی،  یتھ  پیٚٹھ  اللہ  تعالیٰ  سُند  غضب  وۅتلتھ  آو۔  ولیدن  ٲس  حضور  نبی  اکرم  صلی  اللہ  علیہ  وسلمن  ہٕندس  شانس  منٛز  گستٲخی  ہٕنز  اکھ  کتھ  ؤنمژ،  درجواب  کٔرۍ  بٲری  تعالیٰ  ہن  تمۍ  سٕندۍ  داہ  رزیل﴿صفت﴾  بیان  تہٕ  ٲخرس  پیٚٹھ  کوٚرنس  نطفہ  حرام  آسُن  تہِ  ظٲہر،  تہٕ  تمۍ  سٕنزِ  ماجہ  کوٚر  کینہہ  کالہٕ  پتہٕ  امہِ  کتھہِ  ہُند  تصدیق  تہِ۔﴿تفسیر  قرطبی،  رازی،  نسفی  بیترِ﴾"
  },
  {
    "verse_id": 14,
    "translation": "اَمہِ  موجوب  (مَہ  دِیِو  تٔمۍ  سٕنزِ  کتھہِ  اہمیت)  زِ  سُہ  چُھ  مالدار  بیٚیہِ  چِھس  اولاد۔"
  },
  {
    "verse_id": 15,
    "translation": "ییٚلہِ  تس  پیٚٹھ  سٲنۍ  آیات  یِن  تلاوت  کرنہٕ  (تیٚلہِ)  چُھ  ونان،  یِم  (ہے)  چِھ  بروٗنٹھِمیٚن  لُکن  ہٕندۍ  افسانہٕ۔"
  },
  {
    "verse_id": 16,
    "translation": "وۅنۍ  تۯاوَوأسۍ  تٔمۍ  سٕنزِ  ۂسۍ  کَر  ہِشہِ  نَستہِ  پیٚٹھ  داغ۔"
  },
  {
    "verse_id": 17,
    "translation": "بے  شک  کرو  أسۍ  یِمن  (مکہ  کیٚن  روزن  والیٚن)  ہٕنز  آزمٲیش  (تِتھے  پٲٹھۍ)  یِتھہٕ  پٲٹھۍ  اَسہِ  (یَمنٕکۍ)  تِم  باغہٕ  وٲلۍ  آزمٲوِمٕتۍ  ٲسۍ  ییٚلہِ  تِمَو  قسم  اوس  کھیۆمُت  زِ  پٔزۍپٲٹھۍ  والَو  أسۍ  صبحٲے  سُلی  تَمِکۍ  میوٕہ۔"
  },
  {
    "verse_id": 18,
    "translation": "تہٕ  تِمَو  کۆر  نہٕ  (اِن  شاء  اللہ  ؤنِتھ  یا  غریبن  ہٕندِ  حصُک)  اِستثناء۔"
  },
  {
    "verse_id": 19,
    "translation": "بس  پھیوٗر  تُہٕندِس  ربّ  سٕندِ  طرفہٕ  اَکھ  پھیرن  وول  (عذاب  رٲتھ  کِیُتُے)  تَتھ  (باغس)  پیٚٹھ  تہٕ  تِم  روٗدۍ  شۅنگۍتھٕے۔"
  },
  {
    "verse_id": 20,
    "translation": "پتہٕ  سَپُدصُبحٲے  سُہ  (میٚوٕہ  سٍتۍ  بٔرِتھ  گۯایہِ  ماروُن  باغ)  لونہِ  متہِ  فصلٕکۍ  پٲٹھۍ۔"
  },
  {
    "verse_id": 21,
    "translation": "صبح  پھۅلہ  وُ  نے  لوگ  تِمَو  وۅنۍ  اَکھ  أکِس  آلو  کرُن۔"
  },
  {
    "verse_id": 22,
    "translation": "زِ  پٔکِو  پننِس  کھہس  پیٚٹھ  سُلہِ  سُلی  اگر  تۆہۍ  میوٕہ  چِھ  والُن  یژھان۔"
  },
  {
    "verse_id": 23,
    "translation": "لہٰذا  دۯاے  تِم  لُکھ  تہٕ  پانہٕ  وٲنۍ  ٲسۍ  لۅتہِ  لۅتہِ  ونان۔"
  },
  {
    "verse_id": 24,
    "translation": "زِ  اَزگژِھہ  نہٕ  اَتھ  باغس  منٛز  تۅہیہِ  نِشہِ  ہرگز  کانٛہہ  محتاج  ہیٚکُن  یِتھ۔"
  },
  {
    "verse_id": 25,
    "translation": "تہٕ  تِم  دۯاے  صُبحٲے  سُلی  (میوٕہ  والنہِ  تہٕ  غریبن  تِہِندِ  حصہٕ  نِشہِ  محروم  کرنہٕ  کِس)  منصوبس  پیٚٹھ  عمل  کرنُک  طاقت  تھاون  وٲلۍ  بٔنِتھ۔"
  },
  {
    "verse_id": 26,
    "translation": "پتہٕ  ییٚلہِ  تِمَو  سُہ  (وُجارٕ  لد  باغ)  وُچھ  وۅنۍ  لٔگۍ  وَننہِ،  اَسہِ  چھے٘  پٔزۍپٲٹھۍ  وَتھ  ڈٔجمٕژ  (یہِ  چُھنہٕ  سون  باغ)۔"
  },
  {
    "verse_id": 27,
    "translation": "(ییٚلہِ  وارٕ  پٲٹھۍ  وُچُھکھ  پتہٕ  دِژٕکھ  کریکھ،نَہ  نَہ)  بلکہ  چِھ  أسۍ  محروم  سپٕدۍمٕتۍ۔"
  },
  {
    "verse_id": 28,
    "translation": "تِہِندۍ  أکۍ  انصاف  پسند  زِیرک  شخصن  وۆن،  کیا  مے٘  اوسمو  نا  تۅہیہِ  وۆنمُت  زِ  تۆہۍ  کیازِ  چِھو  نہٕ  (اللہ  تعالیٰ  سٕنز)  ذکر  تہٕ  تسبیح  کران۔"
  },
  {
    "verse_id": 29,
    "translation": "(پتہٕ)  لٔگۍ  تِم  وَننہِ  زِ  سون  ربّ  چُھ  پاک،  بے  شک  ٲسۍ  أسی  ظٲلم۔"
  },
  {
    "verse_id": 30,
    "translation": "لہٰذا  لٲج  تِمَو  اَکھ  أکِس  کُن  ظۅن  پھِرِتھ  پانہٕ  وٲنۍ  ملامت  کرٕنۍ۔"
  },
  {
    "verse_id": 31,
    "translation": "وَننہِ  لٔگۍ،  وائے  سٲنۍ  شہمت!  بے  شک  ٲسۍ  أسی  بُتھۍ  پھِرۍ  تہٕ  نافرمان۔"
  },
  {
    "verse_id": 32,
    "translation": "امید  چھے٘  زِ  سون  ربّ  دِیہِ  اَسہِ  اَمہِ  بدلہٕ  اَمہِ  کھوتہٕ  بہتر،  بے  شک  چِھ  أسۍ  پننِس  ربّس  کُن  رجوع  کران۔"
  },
  {
    "verse_id": 33,
    "translation": "عذاب  چُھ  یِتھے  پٲٹھۍ  آسان،تہٕ  پٔزۍپٲٹھۍ  چُھ  ٲخرتُک  عذاب  (اَمہِ  کھوتہٕ)  سیٚٹھاہ  کٔھسِتھ،  کاش!  تِمن  لُکن  آسِہے  پَے۔"
  },
  {
    "verse_id": 34,
    "translation": "بے  شک  چِھ  پرہیزگارن  خٲطرٕ  تِہِندِس  ربّس  نِشہِ  نعمت  وٲلۍ  باغ۔"
  },
  {
    "verse_id": 35,
    "translation": "کیا  أسۍ  کروکھہٕ  فرمانبردار  مُجرمن  ہٕندۍ  پٲٹھۍ  (محروم)۔"
  },
  {
    "verse_id": 36,
    "translation": "تۅہیہِ  کیا  چُھو  گۆمُت،  کیا  فٲصلہٕ  چِھو  کران۔"
  },
  {
    "verse_id": 37,
    "translation": "کیا  تۅہیہِ  نِشہِ  چھا  کانٛہہ  کتاب  یَتھ  منٛز  تۆہۍ  (یہِ)  پران  چِھو۔"
  },
  {
    "verse_id": 38,
    "translation": "زِ  تُہٕندِ  خٲطرٕ  چُھ  تتھ  منٛزتِکینژھاہ  یہِ  تۆہۍ  پسند  چِھو  کران۔"
  },
  {
    "verse_id": 39,
    "translation": "کِنہٕ  تُہٕندِ  خٲطرٕ  چِھ  سانہِ  ذِمّہ  کینہہ  (تِتھۍ)  پختہٕ  عہدوپیمان  (یعنی  وعدٕہ  اقرار)  یِم  قیامت  کِس  دۅہس  تام  باقی  روزن  (یہِندِ  ذریعہ  أسۍ  پابند  آسَو)  زِ  تُہٕندِ  خٲطرٕ  آسہِ  تی  کینٛژھاہ  ییٚمِیُک  تۆہۍ  (پننِس  حقس  منٛز)  فٲصلہٕ  کٔرِو۔"
  },
  {
    "verse_id": 40,
    "translation": "یِمَن  پٕۯژِھو  زِ  یِمَو  منٛزٕ  کُس  چُھ  اَمُیک  (یعنی  امہ  قسمہٕ  چہ  فضول  کتھہ  ہُنٛد)  ذِمّہ  دار۔"
  },
  {
    "verse_id": 41,
    "translation": "کِنہٕ  یِمن  چِھ  بیٚیہِ  (تہِ)  کینہہ  شریک  ؟  تیٚلہِ  پَزِ  یِمن  زِ  پنٕنۍ  شریک  أنِن  ہرگاہ  تِم  پٔزۍیٲرۍ  چِھ۔"
  },
  {
    "verse_id": 42,
    "translation": "ییٚمہِ  دۅہ  ساق  (یعنی  قیامت  کیٚن  حالن  ہٕندِشدت)  نِشہِ  پردٕہ  یِیہِ  تُلنہٕ  تہٕ  تِم  نافرمان  لُکھ  یِن  سجدٕہ  خٲطرٕ  ناد  دِتھ  اَننہٕ  تِم  ہیٚکن  نہٕ  پتہٕ  (سجدٕہ)  کٔرِتھ۔"
  },
  {
    "verse_id": 43,
    "translation": "تِہٕنزٕ  أچھ  آسن  (ہٲبت  تہٕ  ندامت  کہ  بٲعث)  بۅن  کُن  نرمِتھ  (تہٕ)  تِمن  آسہِ  ذِلت  وَلان  نال،  حالانکہ  تِمن  اوس  (دنیاہس  منٛز  تہِ)  سجدٕہ  خٲطرٕناد  دِنہٕ  یِوان  ییٚلہِ  زن  تِم  تندرست  ٲسۍ  (مگر  توتہِ  ٲسۍ  سجدٕہ  کرنہٕ  نِشہِ  انکار  کران)۔"
  },
  {
    "verse_id": 44,
    "translation": "لہٰذا  (اے  عظمت  والہِ  ٹاٹھہِ!)  ترٲوِوتۆہۍ  مے٘  بیٚیہِ  (ترٲوِیوٗن)  سُہ  شخص  یُس  یَتھ  کلامس  انکار  چُھ  کران  (انتقام  خٲطرٕ)،  وۅنۍ  نِموکھ  أسۍ  یِم  وارٕ  وارٕ  (تبٲہی  کُن)  تِتھہٕ  پٲٹھۍ  زِ  یِمن  لگہِ  نہٕ  پَے  تہِ۔"
  },
  {
    "verse_id": 45,
    "translation": "تہٕ  بہٕ  چُھس  تِمن  مہلت  دِوان،  بے  شک  چھے٘  میٲنۍ  تدبیر  سیٚٹھاہ  مضبوط۔"
  },
  {
    "verse_id": 46,
    "translation": "کیا  تۆہۍ  چِھوٕ  یِمن  (رسالت  کِس  تبلیغس  پیٚٹھ)  کانٛہہ  معاوضہ  منگان  زِ  تِم  آسن  چیٚٹہِ  (ہٕندِ  بارٕ)  سٍتۍ  دٔبِتھ  گژھان۔"
  },
  {
    "verse_id": 47,
    "translation": "کیا  تِمن  نِشہِ  چھا  علمِ  غیب  زِ  تِم  چِھ  (تَمہِ  کِس  بنیادس  پیٚٹھ  پنٕنۍ  فٲصلہٕ)  لیٚکھان۔"
  },
  {
    "verse_id": 48,
    "translation": "لہٰذا  کٔرِو  تۆہۍ  پننِس  ربّ  سٕندِ  س  حکمہٕ  کِس  انتظارس  منٛز  صبر  تہٕ  گاڈِ  وٲلِس  (پیغمبر  یونس  علیہ  السلام)  سٕندۍ  پٲٹھۍمَہ  بٔنِو  (دلس  پیٚٹھ  رٹن  وٲلۍ)،  ییٚلہِ  تِمَو  اللہ  تعالیٰ  ہس  آلَو  کۆراَتھ  حالس  منٛز  زِتِم  ٲسۍ  (پننِس  قومس  پیٚٹھ)  غمہٕ  سٍتۍ  تہٕ  شرارت  سٍتۍ  بٔرِتھ۔"
  },
  {
    "verse_id": 49,
    "translation": "ہرگاہ  تِہِندِس  ربّ  سٕنز  رحمت  تہٕ  نعمت  تِمن  دستگیری  کرِہے  نہٕ  تیٚلہِ  یہَِن  تِم  ضرورپاتھلِس  مٲدانس  منٛز  چھکنہٕ  بیٚیہِ  آسہن  تِم  ابتر  حالتس  منٛز  (مگراللہ  تعالیٰ  ہن  تھٲوۍ  تِم  تَمہِ  نِشہِ  محفوظ)۔"
  },
  {
    "verse_id": 50,
    "translation": "پتہٕ  بنٲوۍ  تِم  تِہِندۍ  ربّن  برگزیدٕہ  تہٕ  تِم  کٔرِکھ  (پنُن  خاص  قُرب  عطا  کٔرِتھ)  کٲمل  نیکو  کارن  منٛز  (شٲمل)۔"
  },
  {
    "verse_id": 51,
    "translation": "تہٕ  بے  شک  ییٚلہِ  کٲفر  لُکھ  قرآن  چِھ  بوزان  تیٚلہِ  چُھ  تِتھہٕ  پٲٹھۍ  باسان  زِ  تۅہیہِ  چِھو  پننیٚو  (حسد  کروٕنیو  بد)  نظرو  سٍتۍ  نقصان  واتناوُن  یژھان  بیٚیہِ  چِھ  ونان  زِ  یہِ  ہے  دیوانہٕ  چُھ۔"
  },
  {
    "verse_id": 52,
    "translation": "تہٕ  سُہ  (قرآنےٕ)  چُھ  تمام  جہانن  خٲطرٕ  نصیحت۔"
  }
]