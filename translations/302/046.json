[
  {
    "verse_id": 1,
    "translation": "حا  میم  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان) "
  },
  {
    "verse_id": 2,
    "translation": "ییٚمہِ  کتابِہ  ہُنٛد  نٲزل  کرنہٕ  یُن  چُھ  اللہ  تعالیٰ  سٕندِ  طرفہٕ  یُس  غٲلب  حکمت  وول  چُھ۔"
  },
  {
    "verse_id": 3,
    "translation": "تہٕ  اَسہِ  کٔرۍ  نہٕ  (سٲری)  آسمان  تہٕ  زمین  تہٕ  سُہ  (مخلوق)  یُس  یمن  منٛزباگ  چُھ  پٲدٕ  مگر  (کۆر)  حکمت  تہٕ  مقرر  مدّت  (کہ  تعیّن)  سان،  تہٕ  یِمَو  کفر  چُھ  کۆرمُت  تِم  ییٚمہِ  چیزٕ  نِشہِ  کھوژناونہٕ  آے  تٔتھۍ  چِھ  بُتھ  پھِرن  وٲلۍ۔"
  },
  {
    "verse_id": 4,
    "translation": "تۆہۍ  فرمٲوِو  زِمے٘  ؤنۍتَو  زِ  یِمن  (پۅتلیٚن)  ہٕنز  تۆہۍ  اللہ  تعالیٰ  ہس  وَرٲے  عبادت  چِھو  کران  مے٘  ہٲوِتَوزِ  تِمَو  کُس  چیز  چُھ  زمینس  منٛز  تخلیق  کۆرمُت  نَتہٕ  (ہٲوِتو  یہِ  زِکیا)  آسمانن  (ہٕندِس  تخلیقس)  منٛز  چھا  تِہٕنز  کانٛہہ  شراکت۔  تۆہۍ  کٔرِو  مے٘  نِشہِ  ییٚمہِ  (قرآن) بروٗنٹھِم  کُنہِ  کتاب  ہُنٛد  نَتہٕ  (بروٗنٹھِمیٚن  ہٕندِ)  علمُک  کانٛہہ  باقی  حصہٕ  (یُس  نقل  سپدان  آسہِ  پکان  ثبوت  کہ  طور)  پیش۔  ہرگاہ  تۆہۍ  پٔزۍیٲرۍ  چِھو۔"
  },
  {
    "verse_id": 5,
    "translation": "تہٕ  تس  شخصس  کھوتہٕ  کٔھسِتھ  گمراہ  کُس  ہیٚکہِ  ٲسِتھ  یُس  اللہ  تعالیٰ  ہس  وَرٲے  تِتھیٚن  (پۅتلیٚن)  ہٕنز  عبادت  چُھ  کران  یِم  قیامت  کِس  دۅہس  تام  تس  (سوالُک)  جواب  ہیٚکن  نہٕ  دِتھ  تہٕ  تِم  (پۅتٕلۍ)  چِھ  تِہِندِ  دعا  تہٕ  عبادت  نِشہِ  (بالکل)  بے  خبر۔"
  },
  {
    "verse_id": 6,
    "translation": "تہٕ  ییٚلہِ  لُکھ  (قیامت  کہ  دۅہ)  جمع  یِن  کرنہٕ  پتہٕ  آسن  تِم  (بٲطل  معبود)  تِہِندۍ  دشمن  تہٕ  (پننہِ  مۅکلن  پایہِ  خٲطرٕ)  کرن  تِہِندِعبادت  نِشِی  انکار۔"
  },
  {
    "verse_id": 7,
    "translation": "تہٕ  ییٚلہِ  تِمن  پیٚٹھ  سٲنۍ  واضح  آیات  چِھ  پرنہٕ  یِوان  (تیٚلہِ)  یِم  لُکھ  کفر  چِھ  کران  تِم  چِھ  ونان  حقس  (یعنی  قرآنس)  متعلق،  ییٚلہِ  زن  سُہ  تِمن  نِشہِ  آو،یہِ  چُھ  ٹاکارٕہ  جود۔"
  },
  {
    "verse_id": 8,
    "translation": "کیا  تِم  لُکھ  چھا  (یہِ)  ونان  زِ  یہِ  (قرآن)  چُھ  (پیغمبرن)  پانے  بنوومُت۔  تۆہۍ  فرمٲوِو،  اگر  مے٘  یہِ  پانہٕ  چُھ  بنوومُت  تیٚلہِ  چِھو  نہٕ  تۆہۍمے٘  اللہ  تعالیٰ  ہس  (یعنی  اللہ  تعالیٰ  سٕندِ  عذاب)  نِشہِ  (بچاونُک)  کٕہٕنۍ  تہِ  اختیار  تھاوان،  تہٕ  سُہ  چُھ  تِمن  کتھن  وارٕ  پٲٹھۍ  زانان  یِم  تۆہۍ  یَتھ  (قرآنس)  متعلق  طعنہ  دِنہٕ  رٔنگۍ  کران  چِھو۔  سُے  اللہ  تعالیٰ  چُھ  مے٘  تہٕ  تۅہیہِ  درمیان  گوٲہی  خٲطرٕ  سیٚٹھاہ،  تہٕ  سُہ  چُھ  بۆڈ  بخشن  وول  سیٚٹھاہ  رحم  کرن  وول۔"
  },
  {
    "verse_id": 9,
    "translation": "تۆہۍ  فرمٲوِو  زِ  (انسانن  کُن)  آس  نہٕ  بہٕ  کانٛہہ  گۅڈنِیُک  رسول  (زِ  مے٘  برونٛہہ  آسہِ  نہٕ  رسالتٕچ  کانٛہہ  مثالٕے)  تہٕ  بہٕ  چُھس  نہٕ  پٲنۍ  پانے  (یعنی  محض  پننہِ  عقلہِ  تہٕ  فہمہٕ  کِنۍ)  پانہٕ  زانان  زِ  مے٘  سٍتۍ  کیا  سلوک  یِیہِ  کرنہٕ  تہٕ  نَہ  تہِ  یہِ  تۅہیہِ  سٍتۍ  یِیہِ  کرنہٕ،  (میون  علم  چُھ  یہِ  زِ)  بہٕ  چُھس  صرف  تَمہِ  وحی  ہٕنز  پٲروی  کران  یۅسہٕ  مے٘  کُن  چھے٘  سوزنہٕ  یِوان  (سۅے  چھے٘  مے٘  پۯتھ  چیزُک  علم  عطا  کران)  تہٕ  بہٕ  چُھس  صرف  (وحی  ہٕندِ  علم  کِس  بنیادس  پیٚٹھ)  ٹاکارٕہ  کھوژناون  وول۔"
  },
  {
    "verse_id": 10,
    "translation": "فرمٲوِو،  ؤنۍ  تَو  ہرگاہ  یہِ  (قرآن)  اللہ  تعالیٰ  سٕندِ  طرفہٕ  اوس  تہٕ  تۅہیہِ  آسیٚو  اَمِیُک  انکار  کۆرمُت  تہٕ  بنی  اسرائیل  منٛزٕدِیہِ  اَکھ  گواہ  (تہِ  گۅڈنِچو  آسمٲنۍ  کتابو  سٍتۍ)  اَتھ  ہِشہِ  کتابِہ  (ہٕندِس  نٲزل  گژھنہٕ  کِس  تذکِرس)  پیٚٹھ  گوٲہی  پتہٕ  آسہِ  تٔمۍ  اَتھ  پیٚٹھ  ایمان  (تہِ)  اۆنمُت  تہٕ  تۆہۍ  روٗدِو  اَمہِ  باوجود  غرور  کران  (تیٚلہِ  کیا  انجام  آسہِ  تُہُنٛد؟)  بے  شک  چُھنہٕ  اللہ  تعالیٰ  ظٲلم  قومس  ہدایت  دِوان۔"
  },
  {
    "verse_id": 11,
    "translation": "تہٕ  کٲفرو  وۆن  مومنن،  ہرگاہ  یہِ  (دینِ  محمدی)  بہترآسِہے  تیٚلہِ  پکہَن  نہٕ  یِم  لُکھ  اَتھ  کُن  اَسہِ  برونٛہہ  (أسۍ  کرہَو  پانے  سارِوٕے  برونٛہہ  یہِ  قبول)  تہٕ  ییٚلہِ  یِمَو  (کٲفروپانہٕ)  اَمہِ  نِشہِ  ہدایت  لۆب  نہٕ  تیٚلہِ  چِھ  وۅنۍ  ونان  زِ  یہِ  چُھ  پۯون  اَپُز  (تہٕ  بہتان)۔"
  },
  {
    "verse_id": 12,
    "translation": "تہٕ  اَمہِ  برونٛہہ  ٲس  موسیٰ  (علیہ  السلام)  سٕنز  کتاب  (تورات)  پیشوا  تہٕ  رحمت،تہٕ  یہِ  کتاب  چھے٘  (تمِیُک)  تصدیق  کرن  واجِنۍ،  عربی  زبٲنۍ  منٛز  چھے٘  تاکہ  تِمن  لُکن  کھوژناوِ  یِمَو  ظلم  کۆر  تہٕ  نیکو  کارن  خٲطرٕ  آسہِ  خۅش  خبر۔"
  },
  {
    "verse_id": 13,
    "translation": "بے  شک  یِمَو  لُکو  وۆن  زِ  سون  ربّ  چُھ  اللہ  تعالیٰ  پتہٕ  روٗدۍ  اَتھ  پیٚٹھ  ڈٔٹِتھ  تیٚلہِ  نَہ  چُھ  تِمن  پیٚٹھ  کانٛہہ  خوف  تہٕ  نَہ  سپدن  تِم  غمگین۔"
  },
  {
    "verse_id": 14,
    "translation": "یِمَے  لُکھ  چِھ  جنتی  یِم  اَتھ  منٛز  ہمیشہ  روزن  وٲلۍ  چِھ۔  یہِ  چُھ  تِمن  عملن  ہُنٛد  جزا  یِمہٕ  تِم  کران  ٲسۍ۔"
  },
  {
    "verse_id": 15,
    "translation": "تہٕ  اَسہِ  کۆر  انسانس  پننِس  مٲلِس  ماجہِ  سٍتۍ  نیک  سلوک  کرنُک  حکم۔  تٔمۍ  سٕنزموج  روٗز  تس  تکلیف  سان  (شکمس  منٛز)  تُلان  تہٕ  تکلیف  سان  دِیُتنس  زایُت،تہٕ  تٔمۍ  سُنٛد (شکمس  منٛز)  تُلُن  تہٕ  تٔمۍ  سُنٛد  دۅدتۯاوناوُن  (یعنی  گۅبِہ  کھۅرآسنہٕ  پیٚٹھہٕ  دۅد  تراونس  تام)  چُھ  تٕۯہن  ریٚتن  (پیٚٹھ  مشتمل)۔  یۆت  تام  سُہ  پننہِ  جوٲنی  تام  چُھ  واتان  تہٕ  (پتہٕ)  چُھ  ژتجی  ہن  ؤرۍین  (ہٕنزِ  پختہٕ  وٲنٛسہِ)  واتان  تیٚلہِ  چُھ  ونان،  اے  میانہِ  ربّہ!  مے٘  دِ  توفیق  زِ  بہٕ  کرٕ  چانہِ  تَمہِ  احسانُک  شکر  یُس  ژے٘  مے٘  پیٚٹھ  تہٕ  میٲنِس  مٲلِس  ماجہِ  پیٚٹھ  کۆرمُت  چُھے  بیٚیہِ  یہِ  زِ  بہٕ  کرٕ  تِژٕھہ  نیک  عملہٕ  یِمَو  سٍتۍ  ژٕرٲضۍ  سپدکھ  تہٕ  میانہِ  خٲطرٕ  تھاو  میانیٚن  اولادن  منٛز  نیکی  تہٕ  رٕژر۔  بے  شک  چُھس  بہٕ  ژے٘  کُن  رجوع  کران  تہٕ  بہٕ  چُھس  پٔزۍپٲٹھۍ  فرمانبردارو  منٛزٕ۔"
  },
  {
    "verse_id": 16,
    "translation": "یِمَے  چِھ  تِم  لُکھ  یہِٕنزٕ  نیک  عملہٕ  أسۍ  قبول  چِھ  کران  تہ  ٕ  یہٕنزن  لغزشن  چِھ  درگزر  کران  (یِمَے)  چِھ  جنتی۔یہِ  چُھ  پۆز  وعدٕہ  یُس  یِمن  سٍتۍ  کرنہٕ  چُھ  یِوان۔"
  },
  {
    "verse_id": 17,
    "translation": "تہٕ  ییٚمۍ  پننِس  مٲلِس  ماجہِ  وۆن،  واے  تنگ  کۆروۆس  بہٕ  تۅہیہِ،تۆہۍ  چِھوا  مے٘  (یہِ)  وعدٕہ  دِوان  زِ  بہٕ  یِمہٕ  (قبرِ  منٛزٕ  نَوِ  سرٕزندٕہ  کٔرِتھ)  کڑنہٕ  ییٚلہِ  زن  میانہِ  برونٛہہ  واریاہ  اُمّتہٕ  چھے  گُزریمژٕ۔  وۅنۍ  لوگ  تِمَودۅشوٕیو  (مٲلۍ  ماجہِ)  اللہ  تعالیٰ  ہس  فریاد  کرُن  (تہٕ  نیٚچوِس  وۆنُکھ،)  ژٕ  گوکھ  ہلاک۔  (اے  گۆبرا!)  ایمان  اَن،  بے  شک  چُھ  اللہ  تعالیٰ  سُنٛد  وعدٕہ  حق۔  پتہٕ  چُھ  سُہ  (درجواب)  ونان  یِمہٕ  (کتھہٕ)  چھَنہٕ  بروٗنٹھِمیٚن  لُکن  ہٕندیٚو  اَپزیٚو  افسانو  وَرٲے  کِہِنۍ  (تہِ)۔"
  },
  {
    "verse_id": 18,
    "translation": "یِمَے  چِھ  تِم  لُکھ  یِمن  متعلق  (عذابُک)  فرمان  چُھ  ثٲبت  سپُدمُت  واریاہن  اُمّتن  منٛز  یِم  یِمن  برونٛہہ  چھے٘  گُزریمژٕ  جِنّن  ہٕنزٕ  (تہِ)  بیٚیہِ  انسانن  ہٕنزٕ  (تہِ)،  بے  شک  ٲسۍ  تِم  (سٲری)  خسارٕہ  تُلن  وٲلۍ۔"
  },
  {
    "verse_id": 19,
    "translation": "تہٕ  سارِنٕے  خٲطرٕ  چِھ  تِمَن  (نیک  تہٕ  بد)  عملن  ہٕندِ  وجہ  کِنۍ  یِمہٕ  تِمَو  کرِ  (جنتس  تہٕ  جہنمس  منٛز  بیۆن  بیۆن)  درجات  مقرر  تاکہ  اللہ  تعالیٰ  دِیہِ  تِمن  تِہٕنزن  عملن  ہُنٛد  پوٗرِ  پوٗر  بدلہٕ  تہٕ  تِمن  پیٚٹھ  یِیہِ  نہٕ  کانٛہہ  ظلم  کرنہٕ۔"
  },
  {
    "verse_id": 20,
    "translation": "تہٕ  ییٚمہِ  دۅہ  کٲفرلُکھ  جہنم  کِس  نارس  برونٛہہ  کُن  پیش  یِن  کرنہٕ  (پتہٕ  یِیہِ  تِمن  وَننہٕ)،  تۅہیہِ  مۅکلٲوۍ  وُ  پنٕنۍ  مزٕہ  دار  تہٕ  پسندیدٕہ  چیز  پننہِ  دنیٲوی  زندگی  منٛزٕے  حٲصل  کٔرِتھ  تہٕ  تِمَو  نِشہِ  تُلُو  (اصل  پٲٹھۍ)  فٲیدٕہ  تہِ۔  لہٰذا  یِیَو  تۅہیہِ  أزِکہ  دۅہ  ذلّت  کہ  عذابُک  سزا  دِنہٕ  اَمہِ  وجہ  کِنۍ  زِ  تۆہۍٲسۍوٕ  زمینس  منٛز  ناحق  تکبر  کران  تہٕ  اَمہِ  وجہ  کِنۍ  (تہِ)  زِ  تۆہۍ  ٲسۍوٕ  نافرمٲنی  کران۔"
  },
  {
    "verse_id": 21,
    "translation": "تہٕ  (اے  ٹاٹھہِ!)  تۆہۍ  کٔرِوقوم  عاد  سٕندِس  بٲیِس  (ہود  علیہ  السلام)  سُنٛد  ذکر،  ییٚلہِ  تِمَو  (عُمان  تہٕ  مھرہ  ہس  منٛز  باگ  یَمَن  چہ  أکِس  وٲدی)  اَحقافس  منٛز  پَنُن  قوم  (بد  عملو  ہٕندیٚو  نتیجو  نِشہِ)  کھوژنوو  ییٚلہِ  زن  اَمہِ  برونٛہہ  تہٕ  اَمہِ  پتہٕ  (تہِ  کٲتیاوے)  کھوژناون  وٲلۍ  (پیغمبر)  گُزریمٕتۍ  ٲسۍ  زِ  تۆہۍ  کٔرۍ  زیٚو  نہٕ  اللہ  تعالیٰ  ہس  وَرٲے  بیٚیہِ  کٲنسہِ  ہٕنز  عبادت،  مے٘  چُھ  ڈر  زِ  خبر  تۅہیہِ  پیٚٹھ (ما)  یِیہِ  بڑِ  (خطرناک)  دۅہُک  عذاب۔"
  },
  {
    "verse_id": 22,
    "translation": "تِم  لٔگۍ  وَننہِ  زِ  کیا  تۆہۍ  چِھوا  اَسہِ  نِشہِ  اَمہِ  موجوب  آمٕتۍ  زِ  اَسہِ  ڈٲلِو  سانیٚومعبودَو  نِشہِ،  لہٰذا  أنِو  سُہ  (عذاب)  ییٚمہِ  سٍتۍ  اَسہِ  کھوژناوان  چِھو  ہرگاہ  تۆہۍ  پٔزۍیاریٚو  منٛزٕ  چِھو۔"
  },
  {
    "verse_id": 23,
    "translation": "تِمَو  وۆن  زِ  (تَمہِ  عذاب  کہ  وقتُک)  علم  چُھ  اللہ  تعالیٰ  سٕے  نِشہِ  تہٕ  بہٕ  چُھسَو  تۅہیہِ  تِمَے  احکام  واتناوان  یِم  ہیتھ  بہٕ  سوزنہٕ  چُھس  آمُت  البتہ  بہٕ  چُھسَو  تۆہۍ  وُچھان  زِ  تۆہۍ  چِھو  جٲہل  لُکھ۔"
  },
  {
    "verse_id": 24,
    "translation": "پتہٕ  ییٚلہِ  تِمَو  سُہ  (عذاب)  وُچھ  اۆبرن  ہٕندۍ  پٲٹھۍ  پننیٚن  وٲدِیَن  برونٛہہ  کُن  یِوان  اَدٕ  لٔگۍ  وَننہِ،  یہِ  چُھ  اۆبُریُس  اَسہِ  پیٚٹھ  روٗد  تۯاون  وول  چُھ،  (سۅ  کتھ  چھَنہٕ)  بلکہ  چُھ  سُہ  (اۆبُر)  سُہ  (عذاب)  ییٚمہِ  مۅکھہٕ  تۆہۍ  بانٛبٕر  ٲسۍوٕ  کران۔  (یہِ)  چُھ  واوٕ  طوفان  یَتھ  منٛز  دگ  تُلوُن  عذاب  (پکان)  چُھ۔"
  },
  {
    "verse_id": 25,
    "translation": "(یُس)  پننِس  پروردگارٕ  سٕندِ  حکمہٕ  کرِ  پۯتھ  چیزس  تباہ  تہٕ  برباد  لہٰذا  گٔے  تِم  تِتھہٕ  پٲٹھۍ  (تباہ)  زِ  تِہِندیٚو  (وُجارٕ  گٔمتیٚو)  گرَو  وَرٲے  اوس  نہٕ  کِہِنۍ  اَتھہِ  یِوان۔  أسۍ  چِھ  مجرم  لُکن  یِتھہٕ  پٲٹھۍ  سزا  دِوان۔"
  },
  {
    "verse_id": 26,
    "translation": "(اے  مکہ  کیٚو  روزن  والیٚو)  تِمن  اوس  درحقیقت  اَسہِ  تِمن  کتھن  منٛزطاقت  تہٕ  عبور  دِتھ  تھوومُت  یِمن  منٛز  اَسہِ  تۅہیہِ  عبور  چُھنہٕ  دِیُتمُت  تہٕ  اَسہِ  ٲسۍ  تِم  بوزنکہِ  طاقتہٕ  تہٕ  وُچھنکہِ  طاقتہٕ  تہٕ  دل  و  دماغ  (چیوبے  شمار  صلٲحیتو)  سٍتۍنوٲزۍمِتۍ۔  مگر  نَہ  آے  تِہِندۍ  کنٕے  تِمن  کُنہِ  بکار  تہٕ  نَہ  تِہٕنزٕ  أچھ  تہٕ  نَہ  تِہِندۍ  دل  تہٕ  دماغٕے  ییٚلہِ  زن  تِم  اللہ  تعالیٰ  سٕنزن  نِشٲنین  انکارٕے  روٗدۍ  کران  تہٕ  (ٲخرکار)  کۆر  تٔمۍ  (عذابن)  تِمن  گھیرٕ  یَتھ  تِم  ہزٕل  ٲسۍ  کران۔"
  },
  {
    "verse_id": 27,
    "translation": "تہٕ  (اے  مکہ  کیو  روزن  والیٚو)  بے  شک  کرِ  اَسہِ  کٲژاوے  بستی  ہلاک  یِمہٕ  تۅہیہِ  أندۍ  پٔکۍ  آسہٕ  تہٕ  اَسہِ  کرِ  گرِ  گرِ  پننہِ  نِشٲنِیہِ  ظٲہر  تاکہ  تِم  کرن  (کفر  نِشہِ)  رجوع۔"
  },
  {
    "verse_id": 28,
    "translation": "پتہٕ  کیازِ  کۆر  نہٕ  تِمَو  (پۅتلیٚو)  تِمن  مدد  یِم  تِمَو  (اللہ  تعالیٰ  سٕنزِ)  نزدیکی  پۯاونہٕ  خٲطرٕ  اللہ  تعالیٰ  ہس  وَرٲے  معبود  ٲسۍ  بنٲوِمٕتۍ،  بلکہ  تِم  (بٲطل  معبود)  رٲوۍ  تِمن،تہٕ  یہِ  (پۅتلیٚن  معبود  بناوُن)  اوس  تِہُنٛد  اَپُز  تہٕ  یۅہے  (اوس)  سُہ  بہتان  یُس  تِم  گنڈان  ٲسۍ۔"
  },
  {
    "verse_id": 29,
    "translation": "تہٕ  (اے  ٹاٹھہِ!)  ییٚلہِ  اَسہِ  جنّن  ہٕندِ  اَکہِ  جماعتُک  ظۅن  تۅہیہِ  کُن  پھِیُر  یِم  قرآن  ٲسۍ  غورٕ  سان  بوزان۔  پتہٕ  ییٚلہِ  تِم  تور  (یعنی  بارگاہِ  نبوتس  منٛز)  حٲضر  سپٕدۍ  پتہٕ  وۆن  تِمَو  (پانہٕ  وٲنۍ)،  ژھۅپہٕ  کٔرِو  پتہٕ  ییٚلہِ  (پَرُن)  اَند  ووت  پتہٕ  گٔے  تِم  پننِس  قومس  کُن  کھوژناون  وٲلۍ  (یعنی  حقس  کُن  دعوت  دِنہٕ  وٲلۍ)  بٔنتِھ  واپس۔"
  },
  {
    "verse_id": 30,
    "translation": "تِمَو  وۆن،  اے  سانہِ  قومہٕ!  (یعنی  اے  قومِ  جنّات)  بے  شک  چھے٘  اَسہِ  اَکھ  (تِژھ)  کتاب  بوٗزمٕژ  یۅسہٕ  موسیٰ  (علیہ  السلام)  سٕندِ (تورات) پتہٕ  نٲزل  چھے٘  آمٕژ  کرنہٕ  (یۅسہٕ)  پانس  بروٗنٹھِمیٚن  (کتابن)  ہُنٛد  تصدیق  کرن  واجِنۍ  چھے٘  (سۅ)  چھے٘  پٔزِس  (دیٖنس)  تہٕ  سیٚزِ  وَتہِ  کُن  ہدایت  کران۔"
  },
  {
    "verse_id": 31,
    "translation": "اے  سانہِ  قومہٕ!  تۆہۍ  کٔرِو  اللہ  تعالیٰ  ہس  کُن  ناد  دِنہٕ  وٲلِس  (یعنی  محمد  رسول  اللہ  صلی  اللہ  علیہ  وسلم)  سٕنزکتھ  قبول  تہٕ  تِمن  پیٚٹھ  أنِو  ایمان  (تیٚلہِ)  کرِاللہ  تعالیٰ  تُہٕندۍ  گناہ  معاف  تہٕ  تۅہیہِ  رَچھَو  دگ  تُلوٕنہِ  عذاب  نِشہِ۔"
  },
  {
    "verse_id": 32,
    "translation": "تہٕ  یُس  شخص  اللہ  تعالیٰ  ہس  کُن  ناد  دِنہٕ  وٲلِس  (رسول  صلی  اللہ  علیہ  وسلم)  سٕنٛز  کتھ  مانہِ  نہٕ  تیٚلہِ  ہیٚکہِ  نہٕ  سُہ  زمینس  منٛز (ژٔلِتھ  اللہ  تعالیٰ  ہس) عٲجزکٔرِتھ  تہٕ  نَہ  آسن  تَسنٛدِ  خٲطرٕاللہ  تعالیٰ  ہس  وَرٲے  مددکرن  وٲلۍ۔یِمَے  لُکھ  چِھ  ٹاکارٕہ  گمرٲہی  منٛز۔"
  },
  {
    "verse_id": 33,
    "translation": "کیا  تِمن  چھَنا  پے  زِ  اللہ  تعالیٰ  ییٚمۍ  (سٲری)  آسمان  تہٕ  زمین  کٔرپٲدٕ  تہٕ  سُہ  تھۆک  نہٕ  تِم  پٲدٕ  کرنہٕ  سٍتۍچُھ  اَتھ  پیٚٹھ  (تہِ)  قدرت  تھاوان  زِ  سُہ  کرِمۅردن  (دوبارہ)  زندٕہ۔  کیازِ  نہٕ،  بے  شک  چھے٘  تس  پۯتھ  چیزس  پیٚٹھ  قدرت  حٲصل۔"
  },
  {
    "verse_id": 34,
    "translation": "تہٕ  ییٚمہِ  دۅہ  تِم  لُکھ  یِمَو  کفرکۆر  جہنم  کِس  نارس  برونٛہہ  کُن  پیش  یِن  کرنہٕ  (پتہٕ  یِیہِ  تِمن  وَننہٕ)  کیا  یہِ  (عذاب)  چُھنا  برحق،  تِم  وَنن،  کیازِ  نہٕ  سٲنِس  ربّ  سُنٛدقسم  (برحق  چُھ)،  ارشاد  سپدِ،  تیٚلہِ  وُچِھو  عذابُک  مزٕہ  یَتھ  تۆہۍ  انکار  ٲسۍوٕ  کران۔"
  },
  {
    "verse_id": 35,
    "translation": "(اے  ٹاٹھہِ!)  لہٰذا  روٗزِو  تۆہۍ  صبرکران  یِتھہٕ  پٲٹھۍ  (باقی)  تھدِ  پایچ  ہمت  والیٚوپیغمبرو  صبر  اوس  کۆرمُت  تہٕ  تۆہۍ  مَہ  کٔرِویِمن  (انکارکرن  والیٚن)  خٲطرٕ  (عذاب  منگنس  منٛز)  جلدی،  ییٚمہِ  دۅہ  تِم  تَتھ  (ٲخرت  کِس  عذابس)  وُچھن  ییٚمِیُک  تِمن  سٍتۍ  وعدٕہ  چُھ  کرنہٕ  یِوان  پتہٕ  (کرن  خیال)  زنتہٕ  تِم  (دنیاہس  منٛز)  دۅہ  چہ  اَکہِ  گرِ  وَرٲے  روٗدۍمٕتی  ٲسۍ  نہٕ،  (یہِ  چُھ  اللہ  تعالیٰ  سٕندِ  طرفہٕ)  پیغامُک  واتناوُن،  نافرمان  قومہٕ  وَرٲے  یِن  نہٕ  باقی  لُکھ  ہلاک  کرنہٕ۔"
  }
]