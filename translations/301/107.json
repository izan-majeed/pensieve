[
  {
    "verse_id": 1,
    "translation": "کیا  تۅہیہِ  وُچُھوونہٕ  سُہ  شخص  یُس  جزا  کِس  دۅہس  اَپُز  زانان  چُھ؟  (ہرگاہ  توٚہۍ  تٔمِۍ  سُند  حال  بوزُن  یژھان  چھِو  تیٚلہِ  بوٗزِو۔)"
  },
  {
    "verse_id": 2,
    "translation": "سُہ  گوٚو  سُے  شخص  یُس  یتیمس  دَکہٕ  دِوان  چُھ۔"
  },
  {
    "verse_id": 3,
    "translation": "بیٚیہِ  چُھنہٕ  مسکینس  طعام  دِنُک  ترغیب  بیٚیِس  تہِ  کران  (یعنی  نہ  پانہٕ  مِسکینس  کھیاوان  نہ  چُھ  بیٚیِس  کھیاونُک  ترغیب  دِوان  ییٚلہِ  بندٕ  سُند  حق  ضائع  کرُن  یچھ  چُھ  تہٕ  خداے  سُند  حق  ضائع  کرُن  کوٗتاہ  زیادٕہ  یچھ  گژِھ  آسُن  ادا  نہ  کرنہٕ  خٲطرٕ۔)"
  },
  {
    "verse_id": 4,
    "translation": "پس  امہِ  اندرٕ  سپُد  ثٲبت  زِ  یِتھیٚن  نٮ۪ماز  پرٕؤنیٚن  ہِندِ  خٲطرٕ  چُھ  بوٚڈ  افسوس  تہٕ  خرٲبی۔"
  },
  {
    "verse_id": 5,
    "translation": "یِم  پننہِ  نٮ۪مازِ  نِشہِ  غٲفِل  سپدان  چھِ۔  (دنیوی  کامیٚن  اندر  مشغول  سپدِتھ  چُھکھ  نہٕ  نٮ۪ماز  پرٕنۍ  یادٕی  روزان  تِم  چھِنہٕ  زانان  یہِ  نٮ۪ماز  پرٕنۍ  کیا  قصہٕ  چُھ،  امہِ  نٮ۪مازِ  اندر  کیا  مقصود  چُھ۔  یہِ  نٮ۪ماز  چھےٚ  پننہٕ نِس  مٲلکس  تہٕ  آغس  برونٹھٕ  کنہِ  پنٕنۍ  مطالبات  پیش  کرٕن۔  یہِ  نٮ۪ماز  گژِھہ  نہایت  اہتمامہٕ  سان  تہٕ  وقتہٕ چہِ  پابندی  سان  پرٕنۍ۔  یِم  یِم  وقت  مولاہن  مقرر  کٔرمٕتۍ  چھِ  تِمن  وقتن  پٮ۪ٹھ  حٲضر  سپدِتھ  بکمال  خشوع  و  خضوع  یہِ  نٮ۪ماز  ادا  کرٕنۍ  چُھ  لٲزِم  مگر  یِم  لوٗکھ  یٔہے  نٮ۪ماز  دنیاکین  کامیٚن  سٍتۍ  مشغول  سپدِتھ  زٲنِتھ  کٔرِتھ  وقت  ضائع  کٔرِتھ  آخری  وقتس  پٮ۪ٹھ  دَگہٕ  دارِ  وۅتھاہ  بِیٹھی  ہِندۍ  پٲٹھۍ  ادا  چھِ  کران  تِہندی  خٲطرٕ  چُھ  بوٚڈ  وٲل  تہٕ  افسوس۔)"
  },
  {
    "verse_id": 6,
    "translation": "یِم  لوٗکھ  نٮ۪مازِ  ہِنز  کیا  چھِ  کتھٕے  سارے  عملہٕ  لوٗکن  ہاونہٕ  خٲطرٕ  کران  چھِ۔"
  },
  {
    "verse_id": 7,
    "translation": "بیٚیہِ  یِم  مالس  اندر  خداے  سُند  حق  ادا  چِھنہٕ  کران۔  (یعنے  زکوٰۃ  چھِنہٕ  دِوان  چونکہ  اتھ  اندر  چُھنہٕ  کُنہِ  قٔسمٕہ  اظہار  تمہِ  مۅکھ  چھِ  یہِ  لۅتہِ  پٲٹھۍ  کھیٚوان۔  بخلاف  نٮ۪ماز  چونکہ  تتھ  اندر  چُھ  نمود  و  نمٲیش،  تمِہ  مۅکھہٕ  چھِ  کُنہِ  وقتہٕ  پران  کُنہِ  وقتہٕ  چِھ  ترک  کران  بعضے  مفسرو  فرموو  کہِ  ماعون  گٔے  معمولی  استعمٲلی  چیز،  تِم  تہِ  چِھنہٕ  یِم  اکھ  أکِس  عارضی  پٲٹھۍ  تہٕ  پژھہِ  پٲٹھۍ  دِوان۔  سُہ  گوو  بُکہٕ  ہیوٗ،  رَز  ہِش،  دیگچہِ  ہیو،  پٔتلہٕ  ہیو،  مکٕژ  ہِش  یا  سٕژن  تہٕ  پنہٕ داو  ہِش۔  یِمن  ہِندِ  اورٕ  یور  دِنُک  دنیاہس  اندر  پژھِہ  پٲٹھۍ  دِنُک  عام  رِواج  چُھ  وۅنۍ  یِمن  لوٗکن  ہٕندِ  بُخلُک  تہٕ  خِسّتک  حال  امِہ  قٔسمُک  آسہِ  تِہندِ  حقہٕ  کیا  فٲیدٕہ  چُھ  رِیاکٲری  ہٕنز  نٮ۪مازِ  ہُند۔"
  }
]