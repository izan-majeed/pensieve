[
  {
    "verse_id": 1,
    "translation": "قطار  در  قطار  صفہٕ  گٔندِتھ  جمٲعژن  ہُنٛد  قسم۔"
  },
  {
    "verse_id": 2,
    "translation": "پتہٕ  اۆبرن  لٔمِتھ  نِنہٕ  واجِنیٚن  یا  بُرٲیِیَن  پیٚٹھ  سختی  سان  گرٔز  کرن  واجِنیٚن  جمٲعژن  ہُنٛد۔"
  },
  {
    "verse_id": 3,
    "translation": "پتہٕ  ذکرِ  الٰہی  (یا  قرآن  مجیدٕچ)  تلاوت  کرن  واجِنیٚن  جمٲعژن  ہُنٛد۔"
  },
  {
    "verse_id": 4,
    "translation": "بے  شک  چُھ  تُہُنٛد  معبود  اَکوے۔"
  },
  {
    "verse_id": 5,
    "translation": "(یُس)  آسمانن  تہٕ  زمینُک  بیٚیہِ  یُس  (مخلوق)  یِمن  دۅن  منٛزباگ  چُھ  تَمِیُک  ربّ  چُھ،  تہٕ  آفتاب  کھسنہٕ  چن  تمام  جاین  ہُنٛد  ربّ  چُھ۔"
  },
  {
    "verse_id": 6,
    "translation": "بے  شک  سجوو  اَسہِ  دُنیاہُک  آسمان  (یعنی  گۅڈنِیُک  آسمٲنۍ  کُرٕہ)  تارکوتہٕ  سیارو  ہٕندِ  زینت  سٍتۍ۔"
  },
  {
    "verse_id": 7,
    "translation": "تہٕ  (تِم)  بنٲوۍ  پۯتھ  بُتھۍ  پھِرۍشیطانس  نِشہِ  محفوظ۔"
  },
  {
    "verse_id": 8,
    "translation": "تِم  (شیطان)  ہیٚکن  نہٕ  عالمِ  بالا  ہس  کُن  کن  دِتھ۔تہٕ  تِمن  پیٚٹھ  چِھ  پۯتھ  طرفہٕ  (تیۅنگل)  چھکنہٕ  یِوان۔"
  },
  {
    "verse_id": 9,
    "translation": "تِمن  ژلراونہٕ  خٲطرٕتہٕ  تِہِندِ  خٲطرٕ  چُھ  عذاب  یُس  نہٕ  زانٛہہ  ختم  گژِھہ۔"
  },
  {
    "verse_id": 10,
    "translation": "مگر  یُس  (شیطان  فرشتن  ہٕنزکانٛہہ  کتھ)  اَکہِ  لَٹہِ  جوٗنٛٹھ  دِتھ  نِیہِ  تیٚلہِ  چُھ  پۯزلہٕ  وُن  تیۅنگُل  تس  پتہٕ  لگان۔"
  },
  {
    "verse_id": 11,
    "translation": "یِمن  پٕۯژِھو  زِ  کیا  یِم  لُکھ  چھا  تخلیق  کرنہٕ  یِنس  منٛز  زیادٕہ  سخت  (تہٕ  مشکل)  کِنہٕ  تِم  چیز  یِم  اَسہِ  (آسمٲنۍکاینا  تس  منٛز)  تخلیق  چِھ  کٔرۍمٕتۍ،  بے  شک  چِھ  اَسہِ  یِم  لُکھ  لٲرِتھ  گژھن  واجِنہِ  ربِہ  کٔرۍمٕتۍ  پٲدٕ۔"
  },
  {
    "verse_id": 12,
    "translation": "بلکہ  چُھو  تۅہیہِ  تعجب  گژھان  تہٕ  تِم  چِھ  ٹسنہٕ  ژٹان۔"
  },
  {
    "verse_id": 13,
    "translation": "تہٕ  ییٚلہِ  تِمن  نصیحت  چھے٘  یِوان  کرنہٕ  تیٚلہِ  چِھنہٕ  نصیحت  رٹان۔"
  },
  {
    "verse_id": 14,
    "translation": "تہٕ  ییٚلہِ  کانٛہہ  نشٲنی  چِھ  وُچھان  تیٚلہِ  چِھ  ہزٕل  کران۔"
  },
  {
    "verse_id": 15,
    "translation": "بیٚیہِ  چِھ  ونان  زِ  یہِ  چُھ  صرف  ٹاکارٕہ  جود۔"
  },
  {
    "verse_id": 16,
    "translation": "کیا  ییٚلہِ  أسۍ  مَرو  تہٕ  أسۍ  سپدو  میٚژ  تہٕ  أڈِجہِ  تیٚلہِ  یِمواأسۍ  پٔزۍپٲٹھۍ  (نوِ  سرٕ  زندٕہ  کٔرِتھ)  تُلنہٕ؟"
  },
  {
    "verse_id": 17,
    "translation": "تہٕ  کیا  سٲنۍ  بروٗنٹھِم  مٲلۍ  بُڈِ  بب  تہِ  (یِنہٕ  تُلنہٕ) ؟"
  },
  {
    "verse_id": 18,
    "translation": "فرمٲوِو،  آ  تہٕ  (بلکہ)  گٔژِھو  تۆہۍذلیل  تہٕ  رسوا  (تہِ)۔"
  },
  {
    "verse_id": 19,
    "translation": "لہٰذا  آسہِ  سُہ  صرف  اَکھ  (زوردار  آوازِ  ہُنٛد)  گرٔز  پتہٕ  لاگن  سٲری  اچانک  (تھۆد  ؤتِتھ)  وُچُھن۔"
  },
  {
    "verse_id": 20,
    "translation": "تہٕ  وَنن،  ہاے  سٲنۍ  شامتھ،یہِ  ہے  جزاہُک  دۅہ  چُھ۔"
  },
  {
    "verse_id": 21,
    "translation": "(وَننہٕ  یِیہِ،  آ)  یہِ  چُھ  سُے  فٲصلُک  دۅہ  یَتھ  تۆہۍ  انکارٲسۍوٕکران۔"
  },
  {
    "verse_id": 22,
    "translation": "تِم  (سٲری)  لُکھ  کٔرِیوٗکھ  جمع  یِمَو  ظلم  کۆر  تہٕ  تِہِندۍ  سٲتھی  تہٕ  پٲروکار  (تہِ)  بیٚیہِ  تِم  (بٲطل  معبود  تہِ)  یِمن  تِم  پوٗزا  ٲسۍ  کران۔"
  },
  {
    "verse_id": 23,
    "translation": "اللہ  تعالیٰ  ہس  تۯٲوِتھ،  پتہٕ  نِیوٗکھ  تِم  سٲری  جہنم  چہ  وَتہِ  پیٚٹھ۔"
  },
  {
    "verse_id": 24,
    "translation": "تہٕ  پتہٕ  رُکٲوِیوٗکھ  تِم  (صراطس  نِشہِ)،  تِمن  سپدِ  پٕۯژٕھہ  گٲر۔"
  },
  {
    "verse_id": 25,
    "translation": "(تِمن  یِیہِ  وَننہٕ،)  تۅہیہِ  کیا  گۆو  تۆہۍ  چِھو  نہٕ  اَکھ  أکِس  مدد  کران؟"
  },
  {
    "verse_id": 26,
    "translation": "(تِم  کیا  مدد  کرن)  بلکہ  آسن  تِم  اَز  پانہٕ  گردنہٕ  نۆمرٲوِتھ  کھڑا۔"
  },
  {
    "verse_id": 27,
    "translation": "تہٕ  تِم  کرن  اَکھ  أکِس  کُن  ظۅن  پھِرِتھ  پانہٕ  وٲنۍ  سوال۔"
  },
  {
    "verse_id": 28,
    "translation": "تِم  وَنن،  بے  شک  ٲسۍوٕ  تۆہی  اَسہِ  نِشہِ  دٔچِھنہِ  اَندٕ  کِنۍ  (یعنی  پننہِ  حقس  پیٚٹھ  آسنٕکۍ  قسم  ہاوان  ہاوان)  یِوان۔"
  },
  {
    "verse_id": 29,
    "translation": "(تِمن  گمراہ  کرن  وٲلۍ  پیشوا)  وَنن،  بلکہ  ٲسۍوٕ  نہٕ  تۆہۍ  پانے  ایمان  اَنن  وٲلۍ۔"
  },
  {
    "verse_id": 30,
    "translation": "تہٕ  تۅہیہِ  پیٚٹھ  اوسنہٕ  سون  کٕہٕنۍ  زور  (تہٕ  دباو)  بلکہ  ٲسۍوٕ  تۆہۍ  پانہٕ  بُتھۍ  پھِرۍ  لُکھ۔"
  },
  {
    "verse_id": 31,
    "translation": "لہٰذا  گۆو  اَسہِ  پیٚٹھ  سٲنِس  ربّ  سُنٛد  فرمان  ثٲبت۔  (وۅنۍ)  چِھ  أسۍ  (عذابُک)  مزٕہ  وُچھن  وٲلۍ۔"
  },
  {
    "verse_id": 32,
    "translation": "لہٰذا  کٔرۍوٕ  اَسہِ  تۆہۍ  گمراہ  بے  شک  ٲسۍ  أسۍ  پانہٕ  گمراہ۔"
  },
  {
    "verse_id": 33,
    "translation": "پتہٕ  گژھن  تَمہِ  دۅہ  تِم  (سٲری)  عذابس  منٛزپانہٕ  وٲنۍ  شریک۔"
  },
  {
    "verse_id": 34,
    "translation": "بے  شک  چِھ  أسۍ  مُجرمن  سٍتۍ  یُتھُے  سلوک  کران۔"
  },
  {
    "verse_id": 35,
    "translation": "پٔزۍپٲٹھۍ  ٲسۍ  تِم  تِتھۍ  لُکھ  زِ  ییٚلہِ  تِمن  وَننہٕ  اوس  یِوان  زِ  اللہ  تعالیٰ  ہس  وَرٲے  چُھنہٕ  کانٛہہ  عبادتس  لایق  تیٚلہِ  ٲسۍ  تِم  تکبر  کران۔"
  },
  {
    "verse_id": 36,
    "translation": "تہٕ  ونان  ٲسۍ،  کیا  أسۍ  چھا  أکِس  دیوانہٕ  شاعرٕ  سٕندِ  خٲطرٕ  پننیٚن  معبودن  تۯاوَن  وٲلۍ؟"
  },
  {
    "verse_id": 37,
    "translation": "(سُہ  نَہ  چُھ  مجنون  نَہ  چُھ  شٲعر)  بلکہ  چِھ  تِم  (دینِ)  حق  ہیٚتھ  آمٕتۍ  تہٕ  تِمَو  چُھ  (اللہ  تعالیٰ  سٕندیٚن)  پیغمبرن  ہُنٛد  تصدیق  کۆرمُت۔"
  },
  {
    "verse_id": 38,
    "translation": "بے  شک  چِھو  تۆہۍ  دگ  تُلوٕنہِ  عذابُک  مزٕہ  وُچھن  وٲلۍ۔"
  },
  {
    "verse_id": 39,
    "translation": "تہٕ  تۅہیہِ  یِیَو  نہٕ  (کانٛہہ)  بدلہٕ  دِنہٕ  مگر  صرف  تَمہِ  کُے  یہِ  تۆہۍ  کران  ٲسۍوٕ۔"
  },
  {
    "verse_id": 40,
    "translation": "(آ)  مگر  اللہ  تعالیٰ  سٕندۍ  تِم  (برگزیدٕہ  تہٕ  ژارنہٕ  آمٕتۍ)  بندٕہ  یِمن  (نفس  تہٕ  نفسٲنیت  نِشہ)  آزٲی  چھے٘  حٲصل  گٔمٕژ۔"
  },
  {
    "verse_id": 41,
    "translation": "یِمے  چِھ  تِم  لُکھ  یہِندِ  خٲطرٕ  (صبحس  شامس)  خاص  رزق  مقرر  چُھ۔"
  },
  {
    "verse_id": 42,
    "translation": "(پۯتھ  قٔسمٕکۍ)  میٚوٕہ  آسن،  تہٕ  تِمن  سپدِ  تعظیم  تہٕ  تکریم۔"
  },
  {
    "verse_id": 43,
    "translation": "نعمتن  تہٕ  راحتن  ہٕندیٚن  باغن  منٛز  (آسن  قیام  کٔرِتھ)۔"
  },
  {
    "verse_id": 44,
    "translation": "تختن  پیٚٹھ  آسن  مسندٕ  لگٲوِتھ  اَکھ  أکِس  برونٛہہ  کنہِ  (جلوٕہ  ہاوان)۔"
  },
  {
    "verse_id": 45,
    "translation": "تِمن  آسن  گلہِ  بٔرٕتۍ  (طہور)  شرابکۍجام  پھِروَنہٕ  یِوان۔"
  },
  {
    "verse_id": 46,
    "translation": "یُس  سیٚٹھاہ  سفید  آسہِ،  چیٚنہٕ  والیٚن  خٲطرٕ  آسہِ  سراسر  لذّت  (وول)۔"
  },
  {
    "verse_id": 47,
    "translation": "نَہ  آسہِ  تَتھ  منٛز  کانٛہہ  ضریٚر  یا  کلہٕ  گِیوٗر  تہٕ  نَہ  ہیٚکن  تِم  (سُہ  چیٚتھ)  ڈٔلِتھ۔"
  },
  {
    "verse_id": 48,
    "translation": "تہٕ  تِمن  اَکہِ  پاسہٕ  آسن  نظرٕ  بۅن  تھاون  واجِنہِ،  سیٚٹھاہ  خوبصورت  أچھ  واجِنہِ  (حورٕ  بِہتھ)۔"
  },
  {
    "verse_id": 49,
    "translation": "(تِمہٕ  باسن  سفید  تہٕ  خۅش  کروٕنِس  رنگس  منٛز  تِژٕھہ)  زنتہٕ  گردٕغبارنِشہِ  رٔژھرٲوِتھ  ٹھوٗل  آسن  (تھٲوِتھ) "
  },
  {
    "verse_id": 50,
    "translation": "پتہٕ  پٕۯژھن  تِم  (جنتی)  پانہٕ  وٲنۍ  اَکھ  أکِس  کُن  ظۅن  پھِرِتھ  (حال  تہٕ  احوال) "
  },
  {
    "verse_id": 51,
    "translation": "تِمَو  منٛزٕ  وَنہِ  اَکھ  وَنن  وول  (دۆیِمِس)  زِ  میون  اَکھ  سمکھنہٕ  وول  اوس  (یُس  ٲخرتُک  مُنکر  اوس)۔"
  },
  {
    "verse_id": 52,
    "translation": "سُہ  اوس  (مے٘)  ونان،  کیا  ژٕتہِ  چُھکھہٕ  (تِمن  کتھن  ہُنٛد)  یقین  تہٕ  تصدیق  کرن  والیٚو  منٛزٕ؟"
  },
  {
    "verse_id": 53,
    "translation": "کیا  ییٚلہِ  أسۍ  مَرو  تہٕ  أسۍ  بنو  میٚژ  تہٕ  أڈِجہِ  تیٚلہِ  کیا  اَسہِ  یِیا  (اَتھ  حالس  منٛز)  بدلہٕ  دِنہٕ؟"
  },
  {
    "verse_id": 54,
    "translation": "پتہٕ  وَنہِ  سُہ  (جنتی)،  کیا  ژٕ  وُچھہَن  (سُہ)  نظر  دِتھ  (زِسُہ  کتھ  حالس  منٛز  چُھ)؟"
  },
  {
    "verse_id": 55,
    "translation": "پتہٕ  دِیہِ  سُہ  نظر  سُہ  وُچھہِ  تس  (بالکل)  جہنمس  منٛزباگ۔"
  },
  {
    "verse_id": 56,
    "translation": "(تس)  وَنہِ،  خداے  سُنٛد  قسم  ژٕ  اوسکھ  مے٘  تہِ  ہلاک  کرن  وول۔"
  },
  {
    "verse_id": 57,
    "translation": "تہٕ  ہرگاہ  میٲنِس  ربّ  سُنٛد  احسان  آسِہے  نہٕ  تیٚلہِ  گژھہٕ  ہا  بہٕ  (تہِ  ژے٘  سٍتۍ  عذابس  منٛز)  حٲضر  کرنہٕ  یِنہٕ  والیٚن  منٛز  شٲمل۔"
  },
  {
    "verse_id": 58,
    "translation": "لہٰذا  (پٕۯژھن  جنتی  خوشی  سان،)  وۅنۍ  ما  مَرو  أسۍ؟"
  },
  {
    "verse_id": 59,
    "translation": "پننہِ  گۅڈنِکہِ  موتہٕ  وَرٲے  (ییٚمہِ  نِشہِ  نیٖرِتھ  أسۍ  یور  وٲتۍ)  تہٕ  اَسہِ  پیٚٹھ  ما  ییہِ  زانٛہہ  عذاب  کرنہٕ؟"
  },
  {
    "verse_id": 60,
    "translation": "بے  شک  چھے٘  یٔہے  بٔڑ  کامیٲبی۔"
  },
  {
    "verse_id": 61,
    "translation": "یِژِھہ  (کامیٲبی) خٲطرٕ  پَزِ  عمل  کرن  والیٚن  عمل  کرٕنۍ۔"
  },
  {
    "verse_id": 62,
    "translation": "کیا  یہِ (جنتٕچ) پٔژھۍ  لٲز  چھا  بہتر  کِنہٕ  زقّومُک  کُل؟"
  },
  {
    "verse_id": 63,
    "translation": "بے  شک  چُھ  اَسہِ  سُہ  (کُل)  ظٲلِمن  خٲطرٕ  عذاب  بنوومُت۔"
  },
  {
    "verse_id": 64,
    "translation": "بے  شک  چُھ  یہِ  اَکھ  کُل  یُس  جہنم  کہ  سارِوٕے  کھۅتہٕ  بٔنِمہِ  حصّہٕ  نِشہِ  نیران  چُھ۔"
  },
  {
    "verse_id": 65,
    "translation": "تَمِکۍ  ہیٚلۍ  (میٚوٕہ)  چِھ  تِتِھۍ  زنتہٕ  (بدصورت)  شیطانن  ہٕندۍ  کلہٕ  آسن۔"
  },
  {
    "verse_id": 66,
    "translation": "لہٰذا  چِھ  تِم  (جہنمی)  تَمی  منٛزٕ  کھیٚنہٕ  وٲلۍ  تہٕ  تَمی  سٍتۍچِھ  شکم  برن  وٲلۍ۔"
  },
  {
    "verse_id": 67,
    "translation": "پتہٕ  آسہِ  پٔزۍپٲٹھۍ  تِہِندِ  خٲطرٕ  تَتھ  (کھیٚنس)  پیٚٹھ  (پاکھ)  رلاونہٕ  آمُت  سیٚٹھاہ  گرم  آب  (یُس  أندرمن  ژَٹہِ)۔"
  },
  {
    "verse_id": 68,
    "translation": "(کھیٚنہٕ  پتہٕ)  آسہِ  تِمن  یقینا  جہنم  سٕے  کُن  (دوبارہ)  پۆت  پھیرُن۔"
  },
  {
    "verse_id": 69,
    "translation": "بے  شک  لۆب  تِمَو  پَنُن  مول  بُڈِ  بب  گمراہ۔"
  },
  {
    "verse_id": 70,
    "translation": "وۅنۍ  چِھ  تِم  تِہِندِنٕے  وَتہٕ  پدیٚن  پیٚٹھ  دَوناونہٕ  یِوان۔"
  },
  {
    "verse_id": 71,
    "translation": "تہٕ  در  حقیقت  ٲسۍ  تِمَو  برونٛہہ  بروٗنٹھِمیٚو  لُکو  منٛزٕ  (تہِ)  اکثر  گمراہ  گٔمٕتۍ۔"
  },
  {
    "verse_id": 72,
    "translation": "تہٕ  بے  شک  سوٗزۍ  اَسہِ  تِمن  منٛز  تہِ  کھوژناون  وٲلۍ۔"
  },
  {
    "verse_id": 73,
    "translation": "لہٰذا  وُچِھو  تۆہۍ  زِ  تِمن  لُکن  ہُنٛد  انجام  کِیُتھ  سَپُد  یِم  کھو  ژناونہٕ  ٲسۍ  آمٕتۍ۔"
  },
  {
    "verse_id": 74,
    "translation": "اللہ  تعالیٰ  سٕندیٚو  ژارنہٕ  آمتیٚو  تہٕ  برگزیدٕہ  بندو  وَرٲے۔"
  },
  {
    "verse_id": 75,
    "translation": "تہٕ  بے  شک  کۆر  اَسہِ  نوح  ہن  (علیہ  السلام)  آلو  لہٰذا  کٲتیاہ  رٕتۍ  فریاد  بوزن  وٲلۍ  چِھ  أسۍ۔"
  },
  {
    "verse_id": 76,
    "translation": "تہٕ  اَسہِ  بچٲوۍ  تِم  تہٕ  تِہِندۍ  بٲژ  سخت  تکلیف  نِشہِ۔"
  },
  {
    "verse_id": 77,
    "translation": "تہٕ  اَسہِ  بنوو  صرف  تِہُندُے  یوت  نسل  پتھ  کُن  روزن  وول۔"
  },
  {
    "verse_id": 78,
    "translation": "تہٕ  پتہٕ  یِنہٕ  والیٚن  (یعنی  انبیاہن  تہٕ  اُمتن)  منٛز  تھوو  اَسہِ  تِہُنٛد  ذکرِ  خیر  پتھ  کُن۔"
  },
  {
    "verse_id": 79,
    "translation": "سلام  ٲسِن  نوحس  پیٚٹھ  سارِنٕے  جہانن  منٛز۔"
  },
  {
    "verse_id": 80,
    "translation": "بے  شک  چِھ  أسۍ  نیکوکارن  اَمی  قٔسمُک  بدلہٕ  دِوان۔"
  },
  {
    "verse_id": 81,
    "translation": "بے  شک  ٲسۍ  تِم  سانیو  (کٲمل)  ایمان  والیو  بندو  منٛزٕ۔"
  },
  {
    "verse_id": 82,
    "translation": "پتہٕ  کٔرۍ  اَسہِ  باقی  غرق۔"
  },
  {
    "verse_id": 83,
    "translation": "بے  شک  ٲسۍ  تِہِندِ  دَرِ  منٛزٕ  ابراہیم  (علیہ  السلام  تہِ)۔"
  },
  {
    "verse_id": 84,
    "translation": "ییٚلہِ  تِم  پننِس  ربّ  سٕنزِ  بارگاہِ  منٛز  صاف  تہٕ  پاک  دِل  ہیٚتھ  حٲضر  سپٕدۍ۔"
  },
  {
    "verse_id": 85,
    "translation": "ییٚلہِ  زن  تِمَو  پننِس  مٲلِس  (یُس  تِمن  درحقیقت  پیٚتٕر  اوس  تہٕ  تِم  ٲسۍ  تِمن  رَچھنہٕ  موجوب  مول  ونان)  تہٕ  پننِس  قومس  وۆن،  تۆہۍ  کمن  چیزن  ہٕنز  عبادت  چِھو  کران؟"
  },
  {
    "verse_id": 86,
    "translation": "کیا  تۆہۍچِھوا  بہتان  بنٲوِتھ  اللہ  تعالیٰ  ہس  وَرٲے  (اَپٕزۍ)  معبود  یژھان؟"
  },
  {
    "verse_id": 87,
    "translation": "تیٚلہِ  کیا  خیال  چُھ  تُہُنٛد  تمام  عالمن  ہٕندِس  ربّس  متعلق؟"
  },
  {
    "verse_id": 88,
    "translation": "پتہٕ  کٔرن  (ابراہیم  علیہ  السلامن  تِم  وہمس  منٛز  تراونہٕ  خٲطرٕ)  اَکھ  نظر  تارکن  کُن۔"
  },
  {
    "verse_id": 89,
    "translation": "تہٕ  وۆنُن،  مے٘  چھے٘  طبعیت  ناساز  (تۅہیہِ  سٍتۍ  ہیٚکہٕ  نہٕ  مٲلَس  پیٚٹھ  گٔژِھتھ)۔"
  },
  {
    "verse_id": 90,
    "translation": "لہٰذا  دۯاے  تِم  تِمن  نِشہِ  پۆت  پھیٖرِتھ  واپس۔"
  },
  {
    "verse_id": 91,
    "translation": "پتہٕ  گٔے  ابراہیم  (علیہ  السلام)  تِہندیٚن  معبودن  (یعنی  پۅتلیٚن)  نِشہِ  رٲسہٕ  پٲٹھۍ  تہٕ  وۆننکھ،  کیا  تۆہۍ  چِھو  نا  کھیٚوان؟"
  },
  {
    "verse_id": 92,
    "translation": "توہیہِ  کیا  چُھو  (گۆمُت)  زِ  تۆہۍ  چِھو  نہٕ  کتھ  کران؟"
  },
  {
    "verse_id": 93,
    "translation": "پتہٕ  لٔگۍ  (ابراہیم  علیہ  السلام)  تِمن  پوٗرٕ  طاقتہٕ  سان  چوب  دِنہِ  (تہٕ  پھُٹراونہِ) "
  },
  {
    "verse_id": 94,
    "translation": "پتہٕ  آے  لُکھ  (مٲلہٕ  پیٚٹھہٕ  واپس  یِتھ)  دوران  دوران  تِمن  کُن۔"
  },
  {
    "verse_id": 95,
    "translation": "ابرہیمن  (علیہ  السلام)  وۆن  (تِمن)،  کیا  تۆہۍ  چِھوا  یمنےٕ  (بے  جان  کنیٚن)  پوٗزا  کران  یِم  تۆہۍپانہٕ  چِھووکھ  گران؟"
  },
  {
    "verse_id": 96,
    "translation": "ییٚلہِ  زن  اللہ  تعالیٰ  ہن  تۆہۍ  تہٕ  تُہٕندۍ  (تمام  کامہِ)  کار  چِھ  پٲدٕ  کٔرِمٕتۍ۔"
  },
  {
    "verse_id": 97,
    "translation": "تِم  لٔگۍ  وَننہِ،  یہِٕندِ  (زالنہٕ)  خٲطرٕ  بنٲوِو  اَکھ  عمارت  پتہٕ  تۯٲوِیوٗکھ  یِم  (تَتھ  منٛز)  سخت  دَزوٕنِس  نارس  اندر۔"
  },
  {
    "verse_id": 98,
    "translation": "غرض  تِمَو  یۆژھ  ابراہیمس  (علیہ  السلام)  سٍتۍ  اکھ  چال  گِندٕنۍ  لہٰذادِتۍاَسہِ  تِمَے  ؤسۍ  پایہِ  ہٲوِتھ  (نتیجہ  دۯاو  زِ  نار  بنیاو  گلزار)۔"
  },
  {
    "verse_id": 99,
    "translation": "پتہٕ  وۆن  ابراہیمن  (علیہ  السلام)،  بہٕ  چُھس  (ہجرت  کٔرِتھ)  پننِس  ربّس  کُن  گژھن  وول  سُہ  ہاوِ  مے٘  ضرور  وَتھ  (تِمَو  کٔر  ملکِ  شامس  کُن  ہجرت)۔"
  },
  {
    "verse_id": 100,
    "translation": "(پتہٕ  کۆرُکھ  مقدس  زمینس  منٛز  وٲتِتھ  دعا،)  اے  میانہِ  ربّہ!  صالحینو  منٛزٕ  کر  تہٕ  مے٘  اَکھ  (فرزند)  عطا۔"
  },
  {
    "verse_id": 101,
    "translation": "لہٰذا  دِژ  اَسہِ  تِمن  سیٚٹھاہ  بُردبار  فرزند  (اسماعیل  علیہ  السلام)  سٕنز  خۅش  خبر۔"
  },
  {
    "verse_id": 102,
    "translation": "پتہٕ  ییٚلہِ  سُہ  (اسماعیل  علیہ  السلام)  تِمن  سٍتۍ  ٹٕکھ  تُلِتھ  پکنس  لایق  (وٲنسہِ)  ووت  پتہٕ  فرموون  (ابراہیم  علیہ  السلامن)،  اے  میانہِ  گۆبرا!بہٕ  چُھس  خواب  وُچھان  زِ  بہٕ  چُھسَتھ  ژٕ  ذبح  کران  لہٰذا  کر  غور  زِ  چٲنۍ  راے  کیا  چھے٘۔  (اسماعیل  علیہ  السلامن) وۆنن  ابّاجان!  سۅ  کٲم  کٔرِو  (جل  جل)  ییٚمِیُک  تۅہیہِ  حکم  چُھو  یِوان  دِنہٕ۔  ہرگاہ  اللہ  تعالیٰ  ہن  یۆژھ  تیٚلہِ  لٔبِو  تۆہۍ  مے٘  صبر  کرن  والیٚو  منٛزٕ۔"
  },
  {
    "verse_id": 103,
    "translation": "پتہٕ  ییٚلہِ  دۅشوَے  (اللہ  تعالیٰ  سٕندِس  رضاہس  برونٛہہ  کنہِ)  نَمییہِ  (یعنی  دۅشوٕیو  کۆر  مولا  سُنٛد  حکم  تسلیم)  تہٕ  ابراہیمن  (علیہ  السلام)  پٲوۍ  تِم  ڈیٚکہٕ  کِنۍپتھر  (امہ  پتہٕ  بیاکھ  منظر  آو  نہٕ  بیان  کرنہٕ)۔"
  },
  {
    "verse_id": 104,
    "translation": "تہٕ  اَسہِ  لوے  تس  نادزِ  اے  ابراہیم!"
  },
  {
    "verse_id": 105,
    "translation": "پٔزۍپٲٹھۍ  ہووُتھ  ژے٘  پَنُن  خواب  (بہترین  پٲٹھۍ)  پۆزبنٲوِتھ۔  بے  شک  چِھ  أسۍ  احسان  کرن  والیٚن  یِتھُے  بدلہٕ  دِوان  (لہٰذا  آکھ  ژٕمقامِ  خلّت  سٍتۍ  نوازنہٕ) "
  },
  {
    "verse_id": 106,
    "translation": "بے  شک  ٲس  یہِ  سیٚٹھاہ  ٹاکارٕہ  آزمٲیش۔"
  },
  {
    "verse_id": 107,
    "translation": "تہٕ  اَسہِ  کۆر  اَکہِ  بجہِ  قربٲنی  سٍتۍ  تٔمۍ  سُنٛد  فدیہِ  (ادا)۔"
  },
  {
    "verse_id": 108,
    "translation": "تہٕ  اَسہِ  تھوو  پتہٕ  یِنہٕ  والیٚن  منٛزتٔمۍ  سُنٛد  ذکرِ  خیر  برقرار۔"
  },
  {
    "verse_id": 109,
    "translation": "سلام  ٲسِن  ابراہیمس  پیٚٹھ۔"
  },
  {
    "verse_id": 110,
    "translation": "أسۍ  چِھ  یِتھے  پٲٹھۍ  احسان  کرن  والیٚن  بدلہٕ  دِوان۔"
  },
  {
    "verse_id": 111,
    "translation": "بے  شک  ٲسۍ  تِم  سانیٚو  (کٲمل)  ایمان  والیٚو  بندو  منٛزٕ۔"
  },
  {
    "verse_id": 112,
    "translation": "تہٕ  اَسہِ  دِژ  (اسماعیل  علیہ  السلامن  ہٕندِ  پتہٕ)  تِمن  اِسحاق  (علیہ  السلام)  سٕنز  خۅش  خبر  (تِم  تہِ)  ٲسۍ  صالحینو  منٛزٕنبی۔"
  },
  {
    "verse_id": 113,
    "translation": "تہٕ  اَسہِ  کرِ  تِمن  پیٚٹھ  تہٕ  اِسحاقس  (علیہ  السلام)  پیٚٹھ  برکتہٕ  نٲزل،  تہٕ  تِمَن  دۅشوٕنۍ  ہٕنزن  پیٖریٚن  منٛز  چِھ  نیکوکار  تہِ  تہٕ  پننِس  نفسس  پیٚٹھ  ٹاکارٕہ  ظلم  کرن  وٲلۍ  تہِ۔"
  },
  {
    "verse_id": 114,
    "translation": "تہٕ  بے  شک  کٔرۍ  اَسہِ  موسیٰ  ہس  تہٕ  ہارونس  (علیہمُ  السلامن)  پیٚٹھ  تہِ  احسان۔"
  },
  {
    "verse_id": 115,
    "translation": "تہٕ  اَسہِ  بخُش  پانہٕ  تِمن  دۅشوٕنۍ  تہٕ  دۅشوٕنۍ  ہٕندیٚن  قومن  سخت  تکلیف  نِشہِ  نجات۔"
  },
  {
    "verse_id": 116,
    "translation": "تہٕ  اَسہِ  کۆر  تِمن  مدد  پتہٕ  گٔے  تِمَے  غٲلب۔"
  },
  {
    "verse_id": 117,
    "translation": "تہٕ  اَسہِ  کٔرتِمن  دۅشوٕنۍ  واضح  تہٕ  ٹاکارٕہ  کتاب  (تورات)  عطا۔"
  },
  {
    "verse_id": 118,
    "translation": "تہٕ  اَسہِ  پکنٲوۍ  تِم  دۅشوَے  سیٚزِ  وَتہِ  پیٚٹھ۔"
  },
  {
    "verse_id": 119,
    "translation": "تہٕ  اَسہِ  تھوو  تِمن  دۅشوٕنۍ  ہٕندِس  حقس  منٛز  (تہِ)  پتہٕ  یِنہٕ  والیٚن  منٛز  ذکرِ  خیر  موجود۔"
  },
  {
    "verse_id": 120,
    "translation": "سلام  ٲسِن  موسیٰ  تہٕ  ہارونس  پیٚٹھ۔"
  },
  {
    "verse_id": 121,
    "translation": "بے  شک  چِھ  أسۍ  نیکو  کارن  یِتھے  پٲٹھۍ  بدلہٕ  دِوان۔"
  },
  {
    "verse_id": 122,
    "translation": "بے  شک  ٲسۍ  تِم  دۅشوَے  سانیو  (کٲمل)  ایمان  والیو  بندو  منٛزٕ۔"
  },
  {
    "verse_id": 123,
    "translation": "تہٕ  یقینا  ٲسۍ  اِلیاس  (علیہ  السلام  تہِ)  رسولو  منٛزٕ۔"
  },
  {
    "verse_id": 124,
    "translation": "ییٚلہِ  تِمَو  پننِس  قومس  وۆن،  کیا  تۆہۍ  چِھونا  (اللہ  تعالیٰ  ہس)  کھوژان؟"
  },
  {
    "verse_id": 125,
    "translation": "کیا  تۆہۍ  چِھوابَعل  (ناوُک  پۅتُل)  پوٗزان  تہٕ  سارِوٕے  کھوتہٕ  بہتر  خٲلق  چھوون  ترٲوِتھ  ژٕھنان؟"
  },
  {
    "verse_id": 126,
    "translation": "(یعنی)  اللہ  تعالیٰ  یُس  تُہُنٛد  (تہِ)  ربّ  چُھ  تہٕ  تُہٕندیٚن  بروٗنٹھِمیٚن  مالیٚن  بُڈِ  ببن  ہُنٛد  (تہِ)  ربّ  چُھ۔"
  },
  {
    "verse_id": 127,
    "translation": "پتہٕ  کۆر  تِمَو  لُکو  (یعنی  بعلبک  نٲوۍ  قومن)  اِلیاسس  (علیہ  السلام)  انکارلہٰذا  یِن  تِم  (تہِ  جہنم  کِس  عذابس  منٛز)  حٲضر  کرنہٕ۔"
  },
  {
    "verse_id": 128,
    "translation": "اللہ  تعالیٰ  سٕندیٚو  ژارنہٕ  آمتیٚو  بندو  وَرٲے۔"
  },
  {
    "verse_id": 129,
    "translation": "تہٕ  اَسہِ  تھوو  تِہُنٛدذکرِ  خیر  (تہِ)  پتہٕ  یِنہٕ  والیٚن  منٛز  برقرار۔"
  },
  {
    "verse_id": 130,
    "translation": "سلام  ٲسِن  اِلیاسس  پیٚٹھ۔"
  },
  {
    "verse_id": 131,
    "translation": "بے  شک  چِھ  أسۍ  نیکوکارن  یِتھے  پٲٹھۍ  بدلہٕ  دِوان۔"
  },
  {
    "verse_id": 132,
    "translation": "بے  شک  ٲسۍ  تِم  سانیو  (کٲمل)  ایمان  والیٚو  بندو  منٛزٕ۔"
  },
  {
    "verse_id": 133,
    "translation": "تہٕ  بے  شک  ٲسۍ  لوط  (علیہ  السلام  تہِ)  رسولو  منٛزٕ۔"
  },
  {
    "verse_id": 134,
    "translation": "ییٚلہِ  اَسہِ  تِمن  تہٕ  تِہٕندیٚن  تمام  بٲژن  نجات  بخُش۔"
  },
  {
    "verse_id": 135,
    "translation": "تس  بُجہِ  وَرٲے  یۅسہٕ  پتھ  روزن  والیٚو  منٛزٕ  ٲس۔"
  },
  {
    "verse_id": 136,
    "translation": "پتہٕ  کٔرۍ  اَسہِ  باقی  ہلاک۔"
  },
  {
    "verse_id": 137,
    "translation": "تہٕ  بے  شک  چِھو  تۆہۍ  تِمَو  (وُجارٕ  گٔمژو  بستی  یو)  پیٚٹھۍ  (مَکّہ  پیٚٹھہٕ  ملکِ  شام  کُن  گژھان  گژھان)  صبح  کہ  وقتہٕ  نیران۔"
  },
  {
    "verse_id": 138,
    "translation": "تہٕ  رٲتۍ  کِیُت  تہِ،  کیا  توتہِ  چھَو  نا  تۅہیہِ  عقل؟"
  },
  {
    "verse_id": 139,
    "translation": "تہٕ  یونس  (علیہ  السلام  تہِ)  ٲسۍ  پٔزۍپٲٹھۍ  رسولو  منٛزٕ۔"
  },
  {
    "verse_id": 140,
    "translation": "ییٚلہِ  تِم  بٔرژِ  ناوِ  کُن  دورییہِ۔"
  },
  {
    "verse_id": 141,
    "translation": "پتہٕ  (آیہِ  ناو  آولٕنِس  منٛز  ہیٚنہٕ)  تہٕ  تِمَو  تۯاوِ  چیٖرِ  پتہٕ  سپٕدۍ  تِم  (چیٖریٚن  منٛز)  مغلوب  (یعنی  تِہُنٛد  ناو  دۯاو  تہٕ  ناوِ  والیٚو  چٔھکۍ  تِم  دریاوس  منٛز) "
  },
  {
    "verse_id": 142,
    "translation": "پتہٕ  نیٚنگلٲوۍ  تِم  گاڈِ  تہٕ  تِم  ٲسۍ  (پننِس  پانس  پیٚٹھ)  نٲدم  روزن  وٲلۍ۔"
  },
  {
    "verse_id": 143,
    "translation": "پتہٕ  اگر  تِم  (اللہ  تعالیٰ  سٕنز)  تسبیح  کرن  والیٚو  منٛزٕ  آسہَن  نہٕ۔"
  },
  {
    "verse_id": 144,
    "translation": "تیٚلہِ  روزہن  تس  (گاڈِ)  ہٕندِس  شکمس  منٛز  تَتھ  دۅہس  تام  ییٚلہِ  لُکھ  یِن  (قبرو  منٛزٕ)  تھۆد  تُلنہٕ۔"
  },
  {
    "verse_id": 145,
    "translation": "پتہٕ  ترٲوۍ  اَسہِ  تِم  (دریاوٕ  بٔٹھِس  پیٚٹھ)  کھُلہٕ  مٲدانس  منٛز  ییٚلہِ  زن  تِم  بیمار  ٲسۍ۔"
  },
  {
    "verse_id": 146,
    "translation": "تہٕ  اَسہِ  وۅپدوو  تِمن  پیٚٹھ  رأنٛٹھ  دار  (اَلہٕ)  کُل۔"
  },
  {
    "verse_id": 147,
    "translation": "تہٕ  اَسہِ  ٲسۍ  تِم  (موصل  کِس  زمینس  منٛز  نینویٰ  قوم  کِس)  أکِس  لچھس  یا  اَمہِ  کھوتہٕ  زیادٕہ  نفرن  کُن  سوٗزِمٕتۍ۔"
  },
  {
    "verse_id": 148,
    "translation": "لہٰذا  اۆن  تِمَو  لُکو  (عذابٕکۍ  آثار  وُچِھتھ)  ایمان  پتہٕ  واتنوو  اَسہِ  تِمن  أکِس  وقتس  تام  فٲیدٕہ۔"
  },
  {
    "verse_id": 149,
    "translation": "وۅنۍ  پٕۯژھۍ  تو  تۆہۍ  یِمن  (مکہٕ  کیٚن  کٲفرن)  کیا  تُہٕندِس  ربّس  کِژٕ  چھا  کورِ  تہٕ  تِہٕندِ  خٲطرٕ  چِھ  نیٚچِوۍ۔"
  },
  {
    "verse_id": 150,
    "translation": "کیا  اَسہِ  کٔریا  فرشتہٕ  خاتونہٕ  بنٲوِتھ  پٲدٕ  تیٚلہِ  ٲسِیا  تِم  تَمہِ  وقتہٕ  (موقعس  پیٚٹھ)  حٲضر۔"
  },
  {
    "verse_id": 151,
    "translation": "بوٗزِو!  تِم  لُکھ  چِھ  یقینا  پننہِ  بہتان  بناونہٕ  کِنۍ  (یہِ)  کتھ  کران۔"
  },
  {
    "verse_id": 152,
    "translation": "زِ  اللہ  تعالیٰ  ہس  زاو  اولاد  تہٕ  بے  شک  چِھ  یِم  لُکھ  اَپزِیٲرۍ۔"
  },
  {
    "verse_id": 153,
    "translation": "کیا  تٔمۍ  چھا  نیٚچویٚن  ہٕندِ  بدلہٕ  کورِ  پسند  کرِمَژٕ  (مکہٕ  کیٚن  کٲفرن  یۅسہٕ  ذہنیت  ٲس  تَمہِ  چی  زیٚوِ  چُھ  تِہِندِ  عقیدُک  رد  یِوان  کرنہٕ) "
  },
  {
    "verse_id": 154,
    "translation": "تۅہیہِ  کیا  چُھو  گۆمُت  کِیُتھ  انصاف  چِھوتۆہۍ  کران؟"
  },
  {
    "verse_id": 155,
    "translation": "کیا  تۆہۍ  چِھو  نا  غور  کران؟"
  },
  {
    "verse_id": 156,
    "translation": "کیا  تۅہیہِ  نِشہِ  چھا  (پننہِ  فکرِ  تہٕ  نظریہ  ہس  پیٚٹھ)  کانٛہہ  واضح  دلیل؟"
  },
  {
    "verse_id": 157,
    "translation": "تۆہۍ  کٔرِو  پنٕنۍ  کتاب  پیش  اگر  تۆہۍ  پٔزۍیٲرۍ  چِھو۔"
  },
  {
    "verse_id": 158,
    "translation": "تہٕ  تِمَو  چُھ  اللہ  تعالیٰ  ہس  تہٕ  جِنّاتن  درمیان  (تہِ)  نسبی  رشتہٕ  مقررتھوومُت  کٔرِتھ۔  ییٚلہِ  زن  جِنّاتن  پے  چھے٘  زِتِم  (تہِ)  یِن  (اللہ  تعالیٰ  سٕنزِ  بارگاہِ  منٛز)  یقینا  پیش  کرنہٕ۔"
  },
  {
    "verse_id": 159,
    "translation": "اللہ  تعالیٰ  چُھ  تِمَو  کتھو  نِشہِ  پاک  یِمہٕ  یِم  ونان  چِھ۔"
  },
  {
    "verse_id": 160,
    "translation": "البتہ  اللہ  تعالیٰ  سٕندۍ  ژارنہٕ  آمٕتۍتہٕ  برگزیدٕہ  بندٕہ  (چِھ  یِمَو  کتھو  نِشہِ  مُچھہِ) "
  },
  {
    "verse_id": 161,
    "translation": "لہٰذا  تۆہۍ  تہٕ  یِمن  (پۅتلیٚن)  ہٕنز  تۆہۍ  عبادت  چِھو  کران۔"
  },
  {
    "verse_id": 162,
    "translation": "تۆہۍ  سٲری  ہیٚکِیوٗن  نہٕ  اللہ  تعالیٰ  ہس  خلاف  کانٛہہ  گمراہ  کٔرِتھ۔"
  },
  {
    "verse_id": 163,
    "translation": "تس  شخصس  وَرٲے  یُس  جہنمس  منٛز  پیٚنہٕ  وول  آسہِ۔"
  },
  {
    "verse_id": 164,
    "translation": "تہٕ  (فرشتہٕ  چِھ  ونانٛ)  اَسہِ  منٛزتہِ  چُھ  پۯتھ  أکۍ  سُنٛد  مقام  مقرر۔"
  },
  {
    "verse_id": 165,
    "translation": "تہٕ  پٔزۍپٲٹھۍ  چِھ  أسۍ  پانہٕ  صفہٕ  گٔنڈِتھ  روزن  وٲلۍ۔"
  },
  {
    "verse_id": 166,
    "translation": "تہٕ  یقینا  چِھ  أسۍ  پانہٕ  (اللہ  تعالیٰ  سٕنز)  تسبیح  کرن  وٲلۍ۔"
  },
  {
    "verse_id": 167,
    "translation": "تہٕ  یِم  لُکھ  ٲسۍ  پٔزۍپٲٹھۍ  ونان۔"
  },
  {
    "verse_id": 168,
    "translation": "زِ  ہرگاہ  اَسہِ  نِشہِ  (تہِ)  بروٗنٹھِمیٚن  لُکن  ہٕنز  کانٛہہ  نصیحت  (واجنِۍکتاب)  آسِہے۔"
  },
  {
    "verse_id": 169,
    "translation": "تیٚلہِ  آسہَو  أسۍ  (تہِ)  ضرور  اللہ  تعالیٰ  سٕندۍ  برگزیدٕہ  بندٕٕہ۔"
  },
  {
    "verse_id": 170,
    "translation": "پتہٕ  کۆر  تِمَو  (وۅنۍ)  اَتھ  (قرآنس)  انکار  لہٰذا  لگہِ  تِمن  عنقریب  (پَنُن  انجام)  پے۔"
  },
  {
    "verse_id": 171,
    "translation": "تہٕ  بے  شک  چُھ  سون  فرمان  سانیٚن  سوزنہٕ  آمتیٚن  بندن  (یعنی  رسولن)  ہٕندِس  حقس  منٛزگۅڈٕ  صٲدر  سپُدمُت۔"
  },
  {
    "verse_id": 172,
    "translation": "زِ  بے  شک  چِھ  تِمَے  مددکرنہٕ  آمٕتۍ  لُکھ۔"
  },
  {
    "verse_id": 173,
    "translation": "تہٕ  بے  شک  چُھ  سون  لشکرٕے  غٲلب  گژھن  وول۔"
  },
  {
    "verse_id": 174,
    "translation": "لہٰذا  ڈٲلِو  تۆہۍ  أکِس  وقتس  تام  یِمَونِشہِ  توجہ۔"
  },
  {
    "verse_id": 175,
    "translation": "تہٕ  یِمن  روٗزِو  (برابر)  نظر  تھٲوِتھ  وۅنۍ  وُچھن  تِم  عنقریب  (پَنُن  انجام)۔"
  },
  {
    "verse_id": 176,
    "translation": "تہٕ  کیا  یِم  چھا  سٲنِس  عذابس  منٛز  جلدی  ہٕنز  خوٲہش  کران؟"
  },
  {
    "verse_id": 177,
    "translation": "پتہٕ  ییٚلہِ  سُہ  (عذاب)  یِمن  برونٛہہ  کنہِ  نٲزل  گژِھہ  تیٚلہِ  کِیُتھ  خراب  صبح  آسہِ  تِہُنٛد  یِم  کھوژناونہٕ  ٲسۍ  آمٕتۍ۔"
  },
  {
    "verse_id": 178,
    "translation": "لہٰذا  تھٲوِو  تۆہۍ  تِمَو  نِشہِ  کینٛژھس  کالس  توجہ  ڈٲلِتھ۔"
  },
  {
    "verse_id": 179,
    "translation": "تہٕ  (تِمن)  روٗزِو  (برابر)  نظرتھٲوِتھ،  وۅنۍ  وُچھن  تِم  عنقریب  (پَنُن  انجام)۔"
  },
  {
    "verse_id": 180,
    "translation": "تُہُنٛد  ربّ،  یُس  عزتُک  مٲلک  چُھ،  چُھ  تِمَو  (کتھو)  نِشہِ  پاک  یِمہٕ  تِم  ونان  چِھ۔"
  },
  {
    "verse_id": 181,
    "translation": "تہٕ  (تمام)  رسولن  پیٚٹھ  ٲسِن  سلام۔"
  },
  {
    "verse_id": 182,
    "translation": "تہٕ  تمام  تعریف  چِھ  اللہ  تعالیٰ  سٕندی  خٲطرٕ  یُس  تمام  عالمن  ہُنٛد  ربّ  چُھ۔"
  }
]