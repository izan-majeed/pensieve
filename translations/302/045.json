[
  {
    "verse_id": 1,
    "translation": "حا  میم  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان) "
  },
  {
    "verse_id": 2,
    "translation": "(ییٚمہِ)  کتابِہ  ہُنٛد  نٲزل  کرنہٕ  یُن  چُھ  اللہ  تعالیٰ  سٕندِ  طرفہٕ  یُس  سیٚٹھاہ  عزت  وول  سیٚٹھاہ  حکمت  وول  چُھ۔"
  },
  {
    "verse_id": 3,
    "translation": "بے  شک  چھے٘  آسمانن  تہٕ  زمینس  منٛز  پٔزۍپٲٹھۍ  مومنن  خٲطرٕ  نِشٲنِیہِ۔"
  },
  {
    "verse_id": 4,
    "translation": "بیٚیہٕ  تُہٕنزِ  (پننہِ)  پیدٲیشہِ  منٛز  بیٚیہٕ  تِمن  جانورن  منٛز  یِمن  سُہ  پٔھہلاوان  چُھ،  چھے٘  یقین  تھاون  والیٚن  لُکن  خٲطرٕ  نِشٲنِیہِ۔"
  },
  {
    "verse_id": 5,
    "translation": "بیٚیہِ  رات  دۅہ  کِس  اَکھ  أکِس  پتہٕ  یِنس  گژھنس  منٛز  تہٕ  (روٗدٕ  رٔنگۍ)  تَتھ  رِزقس  منٛز  یُس  اللہ  تعالیٰ  آسمانہٕ  چُھ  والان،  پتہٕ  چُھ  اَمہِ  سٍتۍ  زمینس  کران  تَمہِ  کہ  مۅردٕ  سپدنہٕ  پتہٕ  زندٕہ  تہٕ  (یِتھے  پٲٹھۍ)  ہواہن  ہُنٛد  رۅخ  بدلاونس  منٛز،  چھے٘  تِمن  لُکن  خٲطرٕ  نِشٲنِیہِ  یِم  عقل  تہٕ  شعور  چِھ  تھاوان۔"
  },
  {
    "verse_id": 6,
    "translation": "یِم  چِھ  اللہ  تعالیٰ  سٕندۍ  آیات  یِم  أسۍ  تۅہیہِ  پیٚٹھ  پوٗرٕ  پزرٕ  سان  تلاوت  چِھ  کران،  پتہٕ  کتھ  کتھہِ  پیٚٹھ  اَنن  یِم  اللہ  تعالیٰ  ہس  تہٕ  تٔمۍ  سٕندیٚو  آیاتو  پتہٕ  ایمان۔"
  },
  {
    "verse_id": 7,
    "translation": "پۯتھ  بہتان  گرن  وٲلِس  اَپزِیٲرِس  (تہٕ)  بٔڑِس  گناہ  گارس  خٲطرٕ  چھے٘  ہلاکت۔"
  },
  {
    "verse_id": 8,
    "translation": "یُس  اللہ  تعالیٰ  سٕندیٚن  (تِمن)  آیاتن  چُھ  بوزان  یِم  تس  پیٚٹھ  پٔرۍ  پٔرۍ  چِھ  بوزناونہٕ  یِوان  پتہٕ  چُھ  (پننِس  کفرس  پیٚٹھ)  اصرار  کران  تکبّر  کٔرِتھ،  زنتہٕ  تٔمۍ  تِم  بوٗزی  نہٕ،تیٚلہِ  دِیِو  تۆہۍ  تس  دگ  تُلوٕنہِ  عذابٕچ  بشارت۔"
  },
  {
    "verse_id": 9,
    "translation": "تہٕ  ییٚلہِ  تس  سانیٚو  (قرآنی)  آیاتو  منٛزٕ  کُنہِ  چیزُک  (تہِ)  علم  چُھ  سپدان  تیٚلہِ  چُھ  تَتھ  مذاق  بناوان،  یِتھِنٕے  لُکن  خٲطرٕ  چُھ  ذِلّت  وول  عذاب۔"
  },
  {
    "verse_id": 10,
    "translation": "تِہِندِ  (اَمہِ  زندگی  ہٕندِ  وقتہٕ)  پتہٕ  چُھ  جہنم  تہٕ  یُس  (دنیاہُک  مال)  تِمَو  کمٲوِتھ  چُھ  تھوومُت  لگہِ  نہٕ  تِمن  کُنہِ  بکار  تہٕ  نَہ  یِنکھ  تِم  پۅتلی  (بکار)  یِم  تِمَواللہ  تعالیٰ  ہس  وَرٲے  مددگار  چِھ  بنٲوِتھ  تھٲوِمٕتۍ،  تہٕ  تِہِندِ  خٲطرٕ  چُھ  سخت  عذاب۔"
  },
  {
    "verse_id": 11,
    "translation": "یہِ  (قرآن)  چُھ  ہدایت،  تہٕ  یِمَو  لُکو  پننِس  ربّ  سنٕدیٚن  آیاتن  سٍتۍ  کفر  کۆر  تِہِندِ  خٲطرٕ  چُھ  سخت  ترین  دگ  تُلوُن  عذاب۔"
  },
  {
    "verse_id": 12,
    "translation": "اللہ  تعالیٰ  ہٕے  چُھ  ییٚمۍ  سمندر  کۆر  تُہٕندِس  قابوٗوَس  منٛزتاکہ  تٔمۍ  سٕندِ  حکمہٕ  پکن  تَتھ  منٛز  جہازٕ  تہٕ  ناوٕ  تہٕ  تاکہ  تۆہۍ  ہیٚکِو  (سمندری  وَتو  کِنۍ  تہِ)  تٔمۍ  سُنٛد  فضل  (یعنی  رزق)  ژھٲنٛڈِتھ،  تہٕ  اَمہِ  موجوب  زِ  تۆہۍ  بٔنِو  شکرگزار۔"
  },
  {
    "verse_id": 13,
    "translation": "تہ  تمۍ  چُھ  یِکینٛژھاہ  آسمٲنۍ  کایناتس  تہٕ  زمینس  منٛز  چُھ  تہِ  سورُے  تُہندِخٲطرٕ  پننہِ  طرفہٕ (مقررہ  قانونن  ہندِ  ذریعہ)  مسخرکو٘رمُت،بے  شک  چھے٘  اَتھ  منٛز  تِمن  لُکن  خٲطرٕ  نِشٲنِیہِ  یِم  غوروفکر  چِھ  کران۔"
  },
  {
    "verse_id": 14,
    "translation": "تۆہۍ  فرمٲوِو  ایمان  والیٚن  زِ  تِم  کٔرِن  تِمن  لُکن  نظرانداز  یِمن  اللہ  تعالیٰ  سٕندیٚن  دۅہن  ہٕنٛز  (یِنٕچ)  امید  تہٕ  خوف  چُھنہٕ  تاکہ  سُہ  دِیہِ  تِمن  لُکن  تِمن  (ہٕنٛزن  عملن)  ہُنٛد  پوٗرٕ  بدلہٕ  یِمہٕ  تِم  کماوان  روزان  ٲسۍ۔  "
  },
  {
    "verse_id": 15,
    "translation": "ییٚمۍ  کانٛہہ  نیک  عمل  کٔر  تیٚلہِ  (کٔرٕن)  پننی  (نفع)  خٲطرٕ  تہٕ  ییٚمۍ  بُرٲیی  کٔر  تیٚلہِ  چُھ  (تَمِیُک  وبال  تہِ)  تٔسۍ  پیٚٹھ  پتہٕ  یِیِو  تۆہۍ  سٲری  پننِس  ربّس  کُن  واپس  نِنہٕ۔"
  },
  {
    "verse_id": 16,
    "translation": "تہٕ  بے  شک  کٔر  اَسہِ  بنی  اسرائیلس  کتاب  تہٕ  حکومت  تہٕ  نبوت  عطا،  تہٕ  تِمن  دِیُت  پاک  چیزو  منٛزٕ  رزق  تہٕ  اَسہِ  بخٕش  تِمن  (تِہِندیٚن  زمانہٕ  کیٚن)  جہانن  پیٚٹھ  (یعنی  تَمہِ  دورکیٚن  قومن  تہٕ  تہذیبن  پیٚٹھ)  فضیلت۔ "
  },
  {
    "verse_id": 17,
    "translation": "تہٕ  اَسہِ  چِھ  تِمن  دیٖنٕکۍ  (تہٕ  نبوتٕکۍ)  واضح  ثبوٗت  تہٕ  نِشٲنِیہِ  دِژمَژٕ  مگر  اَمہِ  پتہٕ  زِ  تِمن  نِشہِ  آو  (محمدؐ  سٕندِ  بعثتُک)  علم  تِمَو  کۆر  (تَتھ  سٍتۍ)  اختلاف  صرف  باہمی  حسد  تہٕ  عداوت  کہ  بٲعث،  بے  شک  کرِ  تُہُنٛد  ربّ  تِمن  درمیان  قیامت  کہ  دۅہ  تَمہِ  کتھہِ  ہُنٛد  فٲصلہٕ  یَتھ  منٛز  تِم  اختلاف  کران  ٲسۍ۔"
  },
  {
    "verse_id": 18,
    "translation": "پتہٕ  کٔرۍوُ  اَسہِ  تۆہۍ  دین  چہ  کُھلہٕ  وَتہِ  (شریعتس)  پیٚٹھ  ماموٗر،  لہٰذا  روٗزِو  تۆہۍ  أتھۍ  وَتہِ  پیٚٹھ  پکان  تہٕ  تِمن  لُکن  ہٕنز  خوٲہِشہِ  مَہ  مٲنِو  یِمن  (تُہٕنز  تہٕ  تُہٕندِ  دین  کہ  عظمتُک  تہٕ  حقّٲنیتُک)  علمٕے  چُھنہٕ۔"
  },
  {
    "verse_id": 19,
    "translation": "بے  شک  یِنَو  نہٕ  یِم  لُکھ  اللہ  تعالیٰ  سٕندِ  طرفہٕ  (اسلام  چہ  وَتہِ  منٛز  پیش  یِنہٕ  والیٚن  مشکلاتن  منٛز  وعدو  باوجود)  ہرگزتۅہیہِ  بکار،تہٕ  بے  شک  چِھ  ظٲلم  لُکھ  (دنیاہس  منٛز)  اَکھ  أکۍ  سٕندی  دوست  تہٕ  مددگار  آسان،  تہٕ  اللہ  تعالیٰ  چُھ  پرہیزگارن  ہُنٛد  دوست  تہٕ  مددگار۔"
  },
  {
    "verse_id": 20,
    "translation": "یہِ  (قرآن)  چُھ  لُکن  خٲطرٕ  بصیرتٕکۍ  تہٕ  عبرتٕکۍ  دلائل  تہٕ  یقین  تھاون  والیٚن  خٲطرٕ  ہدایت  تہٕ  رحمت۔"
  },
  {
    "verse_id": 21,
    "translation": "کیا  تِم  لُکھ  یِمَو  بُرٲییہِ  چھے٘  کماوِمَژٕ  چھا  یہِ  گمانہٕ  کران  زِ  أسۍ  بناووکھ  تِم  تِمن  لُکن  ہِوۍ  یِمَو  ایمان  اۆن  تہٕ  نیک  عملہٕ  روٗدۍ  کران  (زِ)  تِہٕنز  زندگی  تہٕ  تِہُنٛد  موت  گژِھہ  برابرگژُھن۔یُس  دعویٰ  (یِم  کٲفر)  چِھ  کران  (سُہ)  چُھ  سیٚٹھاہ  خراب۔"
  },
  {
    "verse_id": 22,
    "translation": "تہٕ  اللہ  تعالیٰ  ہن  کٔرۍ  آسمان  تہٕ  زمین  حقس  (پیٚٹھ  بنیمتہِ  حکمت)  سان  پٲدٕ  تہٕ  اَمہِ  موجوب  زِ  پۯتھ  نفسس  یِیہِ  تٔمۍ  سٕنزن  عملن  ہُنٛد  بدلہٕ  دِنہٕ  یِم  تٔمۍ  کما  وِ  مژٕ  چِھ  تہٕ  تِمن  پیٚٹھ  یِیہِ  نہٕ  ظلم  کرنہٕ۔"
  },
  {
    "verse_id": 23,
    "translation": "کیا  تۅہیہِ  وُچھوونہٕ  سُہ  شخص  ییٚمۍ  پنٕنۍ  نفسٲنی  خوٲہش  معبود  چھے٘  بنٲوِتھ  تھٲومٕژ  تہٕ  اللہ  تعالیٰ  ہن  چُھ  سُہ  علمہٕ  باوجود  گمراہ  ٹھہرومُت  تہٕ  تٔمۍ  سٕندیٚن  کنن  تہٕ  تٔمۍ  سٕندِس  دِلس  پیٚٹھ  چھَن  مۅہرلگٲومٕژ  تہٕ  تٔمۍسٕنزِأچھ  پیٚٹھ  چُھن  پردٕہ  تروومُت،  پتہٕ  کُس  ہیٚکہِ  تس  اللہ  تعالیٰ  ہس  پتہٕ  ہدایت  کٔرِتھ،  کیا  تیٚلہِ  چِھو  نا  تۆہۍ  نصیحت  مانان۔"
  },
  {
    "verse_id": 24,
    "translation": "تہٕ  تِم  چِھ  ونان  زِ  سانہِ  دنیٲوی  زندگی  وَرٲے  چُھنہٕ  (بیٚیہِ)  کِہِنۍ  أسۍ  چِھ  بس  ییٚتی  مَران  تہٕ  زندٕہ  روزان  تہٕ  اَسہِ  چُھنہٕ  زمانہٕ  (کیٚوحالاتو  تہٕ  واقعاتو)  وَرٲے  کٕہٕنۍ  ہلاک  کران  (مطلب  خدایس  تہٕ  ٲخرتس  چِھ  بالکل  انکار  کران)  تہٕ  تِمن  چُھنہٕ  اَمُیک  (یعنی  حقیقتُک)  بالکُلے  کانٛہہ  تہِ  علم  تِم  چِھ  صرف  خیالس  تہٕ  گمانس  کٲم  ہیٚوان۔"
  },
  {
    "verse_id": 25,
    "translation": "تہٕ  ییٚلہِ  تِمن  پیٚٹھ  سٲنۍ  واضح  آیات  چِھ  پٔرِتھ  یِوان  بوزناونہٕ  تیٚلہِ  چھَنہٕ  اَمہِ  وَرٲے  تِہٕنز  کانٛہہ  دلیل  آسان  زِ  سٲنۍ  مٲلۍ  بُڈ  بب  انیٗوکھ  (زندٕہ  کٔرِتھ)،  اگر  تۆہۍ  پٔزۍیٲرۍ  چِھو۔"
  },
  {
    "verse_id": 26,
    "translation": "فرمٲوِو،  اللہ  تعالیٰ  ہٕے  چُھو  تۅہیہِ  زندگی  دِوان  تہٕ  پتہٕ  چُھو  سُے  تۅہیہِ  موت  دِوان  پتہٕ  کریٚو  تۅہیہِ  سارِنٕے  قیامت  کِس  دۅہس  کُن  جمع  یَتھ  منٛز  نہٕ  کانٛہہ  شک  چُھ،  البتہ  اکثر  لُکھ  چھنہ  زانان۔"
  },
  {
    "verse_id": 27,
    "translation": "تہٕ  اللہ  تعالیٰ  سٕندی  خٲطرٕ  چھے٘  آسمانن  ہٕنز  تہٕ  زمینٕچ  بادشاہت  تہٕ  ییٚمہِ  دۅہ  قیامت  گژِھہ  برپا  تَمہِ  وِزِ  گژھن  (سٲری)  بٲطل  پرست  سخت  خسارس  منٛز۔"
  },
  {
    "verse_id": 28,
    "translation": "تہٕ  تۆہۍ  وُچِھو  (کٲفرن  تہٕ  انکار  کرن  والیٚن  ہُنٛد)  پۯتھ  دۆر  آسہِ  کۅٹھیٚن  پیٚٹھ  پیٚتھ  بِہتھ،  پۯتھ  فرقہٕ  یِیہِ  تٔمۍسٕنزِ  (عملن  ہٕنٛزِ)  کتابِہ  کُن  بُلاونہٕ،  اَز  یِیَو  تۅہیہِ  تِمن  عملن  ہُنٛد  بدلہٕ  دِنہٕ  یِمہٕ  تۆہۍ  کران  ٲسۍوُ۔"
  },
  {
    "verse_id": 29,
    "translation": "یہِ  چُھ  سون  تحریر  یُس  تۅہیہِ  متعلق  پۆزپۆز  بیان  کرِ،  بے  شک  ٲسۍ  أسۍ  سُہ  سورُے  کینہہ  لیٚکھناوان  (تہٕ  رٔژھراوان)  یہِ  تۆہۍ  کران  ٲسۍوُ۔"
  },
  {
    "verse_id": 30,
    "translation": "لہٰذا  یِمَو  لُکو  ایمان  اۆن  تہٕ  نیک  عملہٕ  روٗدۍ  کران  تیٚلہِ  کرِ  تِہُنٛد  ربّ  تِمن  پننِس  رحمتس  منٛز  دٲخل،  یٔہے  چھے٘  ٹاکارٕہ  کامیٲبی۔"
  },
  {
    "verse_id": 31,
    "translation": "تہٕ  یِمَو  لُکو  کفرکۆر  (تِمن  یِیہِ  وَننہٕ،)  کیا  تۅہیہِ  ٲسۍوُنا  میٲنۍ  آیات  پٔرۍ  پٔرۍ  یِوان  بوزناونہٕ،  لہٰذا  کۆرُو  تۅہیہِ  تکبّر  تہٕ  تۆہۍ  ٲسۍوُ  مجرم  لُکھ۔"
  },
  {
    "verse_id": 32,
    "translation": "تہٕ  ییٚلہِ  وَننہٕ  اوس  یِوان  زِاللہ  تعالیٰ  سُنٛد  وعدٕہ  چُھ  پۆز  تہٕ  قیامتس  (یِنس)  منٛز  چُھنہٕ  کانٛہہ  شک  تیٚلہِ  ٲسۍوُ  تۆہۍ  ونان  زِ  اَسہِ  چھَنہٕ  پے  قیامت  کیا  چھے٘،  أسۍ  چِھن  نہٕ  سۅ  وہمہ  تہٕ  گمانہٕ  وَرٲے  کِہِنۍ  سمجھان  تہٕ  أسۍ  چِھنہٕ  (اَتھ  پیٚٹھ)  پَژھ  کرن  وٲلۍ۔"
  },
  {
    "verse_id": 33,
    "translation": "تہٕ  تِہِندِ  خٲطرٕ  گژھن  تِمہٕ  تمام  بُرٲییہِ  ظٲہر  یِمہٕ  تِم  انجام  ٲسۍ  دِوان  تہٕ  سُہ  عذاب  کرِ  تِمن  گھیرٕ  یَتھ  تِم  ہزٕل  ٲسۍ  کران۔"
  },
  {
    "verse_id": 34,
    "translation": "تہٕ  (تِمن)  یِیہِ  وَننہٕ،  اَز  مٔشراوَو  أسۍ  تۆہۍ،  یِتھہٕ  پٲٹھۍ  تۅہیہِ  پننہِ  ییٚمہِ  دۅہٕچ  پیشی  ٲسٕو  مٔشرٲومٕژ  تہٕ  تُہُنٛد  ٹھکانہٕ  چُھ  جہنم  تہٕ  تُہٕندِ  خٲطرٕ  آسہِ  نہٕ  کانٛہہ  اتھٕ  رۆٹ  کرن  وول۔"
  },
  {
    "verse_id": 35,
    "translation": "یہِ  چُھ  اَمہِ  وجہ  (کِنۍ)  زِ  تۅہیہِ  ٲسۍوٕ  اللہ  تعالیٰ  سٕندۍ  آیات  مذاق  بنٲوِتھ  تھٲوِمٕتۍ  تہٕ  دنیٲوی  زندگی  ٲسِنَو  تۆہۍ  دوکھس  منٛز  ترٲوِمٕتۍ،  لہذا  وۅنۍ  نَہ  یِن  تِم  تَمہِ  (جہنم)  منٛزٕ  نیٚبرکڑنہٕ  تہٕ  نَہ  یِیہِ  تِمن  نِشہِ  توبہٕ  کہ  ذریعہ  (اللہ  تعالیٰ  سُنٛد)  رضا  ژھارُن  قبول  کرنہٕ۔"
  },
  {
    "verse_id": 36,
    "translation": "لہٰذا  چِھ  اللہ  تعالیٰ  سٕندی  خٲطرٕ  سٲری  تعریف  یُس  آسمانن  ہُنٛد  ربّ  چُھ  تہٕ  زمینُک  مٲلک  چُھ،  تمام  جہانن  ہُنٛدپروردگار  (تہِ)  چُھ۔"
  },
  {
    "verse_id": 37,
    "translation": "تہٕ  آسمانن  تہٕ  زمینس  منٛز  چھے٘  سٲرٕے  کبریٲیی  (یعنی  بجر)  تٔمۍ  سٕندی  خٲطرٕ  تہٕ  سُے  چُھ  بۆڈ  غٲلب  سیٚٹھاہ  حکمت  وول۔"
  }
]