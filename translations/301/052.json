[
  {
    "verse_id": 1,
    "translation": "کوہِ  طورٕچ  دٕرٛے۔"
  },
  {
    "verse_id": 2,
    "translation": "بیٚیہِ  لیکھنہٕ  آمژِ  کتابہِ  ہٕنز  دٕرٛے۔"
  },
  {
    "verse_id": 3,
    "translation": "یۅسہٕ  مٕژرنہٕ  آمتِس  کاغذس  پٮ۪ٹھ  لیکھنہٕ  آمٕژ  چھےٚ۔  تمہِ  اندرٕ  چھُ  مُراد  نامۂ  اعمال۔"
  },
  {
    "verse_id": 4,
    "translation": "بیت  المعمورچی  دٕرٛے،  سُہ  گوٚو  ملٲیکن  ہٕندِ  عبادتُک  گھرٕہ،  یُس  سٔتِمس  آسمانس  پٮ۪ٹھ  چھُ۔"
  },
  {
    "verse_id": 5,
    "translation": "بیٚیہِ  تھدِ  پشِچ  دٕرٛے،  یعنی  آسمان۔"
  },
  {
    "verse_id": 6,
    "translation": "بیٚیہِ  دریاے  محیتٕچ  دٕرٛے  یُس  آبہٕ  سٍتۍ  بٔرِتھ  چھُ۔"
  },
  {
    "verse_id": 7,
    "translation": "بے  شک  چٲنِس  پروردگارٕ  سُنٛد  عذاب  چھُ  کٲفرن  تہٕ  منکرن  پٮ۪ٹھ  ضرور  واقع  سپدٕوُن۔"
  },
  {
    "verse_id": 8,
    "translation": "کانٛہہ  چیزاہ  چھُنہٕ،  کٲنسہِ  ہُنٛد  طاقت  چھُنہٕ  تتھ  عذابس  پَتھ  رٹُن۔  یۅہے  عذاب  سپدِ  واقع  تَمہِ  دۅہ۔"
  },
  {
    "verse_id": 9,
    "translation": "ییٚمہِ  دۅہ  آسمانس  نٹھ  تہٕ  تھرٕ  وۅتھہِ۔  سخت  نٹھ،  ییٚمہِ  سٍتۍ  تتھ  پھرٛاٹھ  تہٕ  شگاف  گژھن۔"
  },
  {
    "verse_id": 10,
    "translation": "بیٚیہِ  ییٚمہِ  دۅہ  وُڈن  کۅہ  عجیب  طریقہٕ،  پننہِ  جایہِ  نِشہِ  ڈلن۔"
  },
  {
    "verse_id": 11,
    "translation": "پس  بوٚوِن  وٲل  تہٕ  افسوس  تَمہِ  دۅہ  انکار  کروُنین،  یِم  توحیدس،  رسالتس  تہٕ  قیامتس  انکار  کران  ٲسۍ۔"
  },
  {
    "verse_id": 12,
    "translation": "یِم  تکذیب  کِس  شغلس  منٛز  بے  ہوٗدگی  سان  بوٚڈِمٕتۍ  ٲسۍ۔"
  },
  {
    "verse_id": 13,
    "translation": "ییٚمہِ  دۅہ  تِم  لوٗکھ  زورٕہ  پکناونہٕ  یِن  جہنمس  کُن  ہیٚٹہٕ  دِوان  تہٕ  دکہٕ  دِوان،  وَننہٕ  یِیَکھ۔"
  },
  {
    "verse_id": 14,
    "translation": "یۅہے  کیا  گوٚو  سُہ  جہنم  یتھ  توٚہۍ  اَپُز  زانان  ٲسِو۔  یِمن  آیاتن  منٛز  اَمِچ  خبر  ٲس  آسان  تِمن  آیاتن  ٲسِو  انکار  کران،  دپان  ٲسِو  یِم  آیات  چھِ  سِحر۔"
  },
  {
    "verse_id": 15,
    "translation": "یہِ  جہنم  تہِ  ما  چھُ  تُہٕندِ  خیالہٕ  سِحر  تہٕ  جود۔  وارٕہ  وُچہِتھ  ؤنِو،  کِنہٕ  تۅہیہِ  چھُنہٕ  درینٹھۍ  یِوان  کینٛہہ  تہِ۔"
  },
  {
    "verse_id": 16,
    "translation": "أژِو  اَتھ  جہنمس  اندر،  اَدٕہ  توٚہۍ  صبر  کٔرِتو  یا  متہٕ  کٔرِتو،  تُہٕندِ  خٲطرٕ  چھِ  دۅشوے  چیز  برابر۔  یہِ  چھُنہٕ  مگر  تِمنٕے  کامین  ہُنٛد  بدلہٕ  یِمہٕ  توٚہۍ  کران  ٲسِو  دنیاہس  اندر۔"
  },
  {
    "verse_id": 17,
    "translation": "بے  شک  پرہیزگار  آسن  جنتن،  نعمژن  تہٕ  سامانِ  عیشن  منٛز۔"
  },
  {
    "verse_id": 18,
    "translation": "خۅش  تہٕ  خرم  آسن  تِمو  نعمتو  تہٕ  مہربٲنیو  سٍتۍ  یِمہٕ  یِمن  عطا  کرِمژٕ  آسن  پروردگارن،  بیٚیہِ  آسن  تِم  رٔچھِمٕتۍ  پنٕنۍ  پروردگارن  جہنم  کہ  عذاب  نِشہِ،  وَننہٕ  یِیَکھ۔"
  },
  {
    "verse_id": 19,
    "translation": "کھیٚیِو  تہٕ  چیٚیِو،  یہِ  چھُو  بدلہٕ  تِمن  کامین  ہُنٛد  یِمہٕ  توٚہۍ  کران  ٲسِو  دنیاہس  اندر۔"
  },
  {
    "verse_id": 20,
    "translation": "تِم  جنتی  آسن  تکیہ  دی  دی  تختن  پٮ۪ٹھ  یِم  نکھہٕ  نکھہٕ  تھاونہٕ  آسن  آمٕتۍ،  بیٚیہِ  کروکھ  نیتھٕر  حورن  سٍتۍ  یِمن  أچھ  ویٚچھہِ  ویٚچھہِ  آسن،  یہِ  گوٚو  عام  باایمانن  ہُنٛد  حال۔  امہِ  پتہٕ  چھُ  خاص  باایمانن  ہُنٛد  ذکر  یِمن  ہٕندۍ  اولاد  تہِ  آسن  باایمان۔"
  },
  {
    "verse_id": 21,
    "translation": "بیٚیہِ  یِمو  لوٗکو  ایمان  اوٚن  توپتہٕ  پٔکۍ  تِہِندۍ  اولاد  تہِ  تِمنٕے  پتہٕ  پتہٕ  ایمان  اننس  اندر،  اگر  چہ  عملہٕ  کریکھ  نہٕ  تِہٕنزٕ  ہِشہِ،  أسۍ  مِلناووکھ  تِہِندۍ  اولاد  تِمنٕے  سٍتۍ  تِہِندِ  اکرام  و  تعظیمہ  خٲطرٕ۔  بیٚیہِ  یُتھ  تِہِندۍ  دل  قرار  رٹن،  بیٚیہِ  کرو  نہٕ  أسۍ  تِہٕنزن  عملن  اندر  کُنہِ  قسمٕچ  کمی  مگر  شرط  چھُ  اولاد  گژھن  باایمان  آسٕنۍ،  ہرگاہ  تہِ  آسم  نہٕ  تیٚلہِ  چھُ  کافر  اولادن  ہُنٛد  باایمان  مالیٚن  نِشہِ  واتُن  ناممکن  کیازِ  پرتھ  اَکھ  شخصاہ  چھُ  پننین  کفرٕ  چن  کامیٚن  سٍتۍ  نارس  اندر  بند  کرنہٕ  آمُت،  سُہ  روزِ  محبوس  تہٕ  ماخوذ  تٔتھۍ  اندر،  کیازِ  کفرٕ  نِشہِ  نجات  بننٕچ  چھَنہٕ  کانٛہہ  صورتھاہ۔"
  },
  {
    "verse_id": 22,
    "translation": "بیٚیہِ  ہُرروو  اَسہِ  تِمن  جنتی  ین  میوٕی  تہٕ  ماز  ییٚمہِ  قسمٕہ  چہ  مازٕچ  تِم  خواہش  تہٕ  رغبت  کرن  پرتھ  دۅہ۔"
  },
  {
    "verse_id": 23,
    "translation": "بیٚیہِ  آسن  تِم  خۅش  طبعی  پٲٹھۍ  تھپہٕ  تھپھ  تہٕ  اَکھ  أکِس  نِشہِ  نِنٕچ  کوشش  کران  شرب  کِس  تتھ  پیالس  یتھ  منٛز  نہٕ  بکواس  آسہِ،  نہ  کانٛہہ  بے  ہوٗدٕہ  کتھاہ  آسہِ  عقل  و  متانتس  خلاف۔"
  },
  {
    "verse_id": 24,
    "translation": "بیٚیہِ  آسن  تِمن  جنتی  ین  نِشہِ  میوٕہ  وغٲرٕہ  چیز  برونٹھ  کُن  اَننہٕ  خٲطرٕہ  پھیران  تہٕ  اورٕ  یور  کران  خوبصورت،  لۅکٕٹۍ  یِم  تِہِندِ  خٲطرٕ  مخصوص  آسن  ،  تِمے  آسن  خوبصورتی  تہٕ  حسن  و  جمالس  اندر  نپہٕ  نپہٕ  کران  ہٲنگِنہِ  منٛز  محفوظ  تھاونہٕ  آمٕتۍ  مۅختہٕ  ہِوۍ،  تِمن  جنتی  ین  آسہِ  روحٲنی  مسرت  تہٕ  چنانچہ۔"
  },
  {
    "verse_id": 25,
    "translation": "متوجہ  سپدن  تِمو  أندرٕہ  أڈۍ  اَڈیٚن  کُن  کتھ  باتھ  کرنہٕ  خٲطرٕ۔"
  },
  {
    "verse_id": 26,
    "translation": "اثناء  گفتگوہَس  اندر  دَپن  تِم  أسۍ  ٲسۍ  نا  دنیاہس  منٛز  پننِس  عیالس  منٛز  خداے  سٕندِس  عذابس  کھۅژان۔"
  },
  {
    "verse_id": 27,
    "translation": "پس  تھٲو  بٔڈ  مِنَتھ  اَسہِ  پٮ۪ٹھ  خداین  أسۍ  رٔچہِن  جہنم  کہ  عذاب  نِشہِ۔"
  },
  {
    "verse_id": 28,
    "translation": "بے  شک  أسۍ  أسۍ  أزِکہ  برونٹھ  دنیاہس  منٛز  تٔسی  دعا  منگان۔  بے  شک  سُہ  چھُ  سیٹھاہ  احسان  کروُن،  سیٹھاہ  مہربان۔تۅہیہِ  نِشہِ  ییٚلہِ  اَسہِ  اَمہِ  قسمٕکۍ  مضامین  سوٗزۍ  یِمن  منٛز  جنتہٕ  کیٚن  لوٗکن  تہٕ  جہنم  کیٚن  لوٗکن  ہُنٛد  حال  بیان  آو  کرنہٕ۔"
  },
  {
    "verse_id": 29,
    "translation": "پس  تِمے  مضمون  بیان  کرنہٕ  سٍتۍتٲرِو  فکرِ  یارسول  اللہ  لوٗکن،  کیازِ  توٚہۍ  چھِو  نہٕ  ہرگز  خداے  سٕنزِ  مہربٲنی  و  فضلہٕ  سٍتۍ  کاہن  تہٕ  دیوانہٕ  یِتھہٕ  پٲٹھۍ  یِم  مشرک  ونان  چھِ۔  توٚہۍ  چھِو  بے  شک  پیغمبرِ  برحق۔  پیغمبر  سٕنز  کٲم  چھےٚ  مداومَت  کرٕنۍ  وعظ  و  تبلیغس  پٮ۪ٹھ۔"
  },
  {
    "verse_id": 30,
    "translation": "کیا  تِم  چھا  تۅہیہِ  شاعر  زٲنِتھ  ونان  أسۍ  پیارو  یِمن  زمانکیٚن  حٲدِثاتن  یِتھہٕ  پٲٹھۍ  بے  شاعر  مٔرۍ  مٔرۍ  ختم  گٔے  تہٕ  موٗدۍ،  یِتھے  پٲٹھۍ  گژھن  یِم  تہِ  ییٚمہِ  عالمہٕ۔"
  },
  {
    "verse_id": 31,
    "translation": "توٚہۍ  فرمٲوِیوٗکھ  یا  رسول  اللہ  صلی  اللہ  علیہ و سلم،  جان  گوٚو  پیٲرِو  توٚہۍ  کہ  بٕتہِ  چھُس  تۅہی  سٍتۍ  پیروُنیو  اندرٕہ۔  وُچھَو  کسُنٛد  کِیُتھ  انجام  سپدِ،  توٚہۍ  وُچھِو  میون  انجام  کُیتھ  آسہِ۔  مےٚ  چھےٚ  اُمید  میون  انجام  آسہِ  کامیٲبی  تہٕ  تُہُنٛد  انجام  آسہِ  ناکٲمی۔"
  },
  {
    "verse_id": 32,
    "translation": "کیا  تِمن  چھا  عقلہٕ  تِہٕنزٕ  ییمُیک  تِمن  دعویٰ  چھُ  یِمہٕ  کتھہٕ  ہیٚچھناوان  کِنہٕ  تِم  چھِ  سرکش  تہٕ  شریر  قوم  کِنہٕ  رانڈٕہ  چھِ  بنیمٕتۍ۔"
  },
  {
    "verse_id": 33,
    "translation": "کیا  تِم  چھا  ونان  کہ  یہِ  قرآن  مجید  چھُ  آنحضرتو  پانے  بنوومُت،  تہِ  چہُنہخ  ہرگز  بلکہ  چھِنہٕ  تِم  عناد  سببہٕ  اَتھ  قرآن  مجیدس  پژھ  کران۔  ہرگاہ  بالفرض  تہ  آسہِ۔"
  },
  {
    "verse_id": 34,
    "translation": "تیٚلہِ  أنۍ  تن  تِم  تہِ  اَتھ  قرآن  مجیدس  ہیوٗ  کانٛہہ  کلاماہ،  تِم  تِہے  عربی  کلام  کرنس  پٮ۪ٹھ  قادر  چھِ،  فصیح  و  بلیغ  چھِ  چھۓ  تِم  اَتھ  دعویٰ  ہس  اندر  پٔزیر۔"
  },
  {
    "verse_id": 35,
    "translation": "کیا  تِم  چھا  پٲدٕہ  کرنہٕ  آمٕتۍ  کُنہِ  چیزٕ  ورٲے،  یعنی  پانے  چھا  پٲدٕ  سپٕدۍمتۍ  کٲنسہِ  خٲلقس  ورٲے  کِنہٕ  تِمے  چھِ  پانے  پانس  پٲدٕہ  کروُنۍ  تہٕ  خٲلق۔"
  },
  {
    "verse_id": 36,
    "translation": "کیا  تِموٕے  کٔریٚا  آسامن  تہٕ  زمین  پٲدٕہ،  بلکہ  چہِنہٕ  تِم  بوجہ  جہالت  توحیدُک  یقینٕے  کران  تِمن  چھَنہٕ  پژٕھے  تمِچ۔"
  },
  {
    "verse_id": 37,
    "translation": "کیا  تِمن  لوٗکن  نِشہِ  چھا  تُہٕندِس  پروردگار  سٕندیٚن  رحمتن  تہٕ  نعمژن  ہُنٛد  خزانہٕ  یِمو  نعمتو  تہٕ  رحمتو  اندرٕہ  نبوت  تہِ  چھُ  کہ  تِہٕمزِ  خوٲہشہِ  مطٲبق  یَس  سُہ  نبوت  عطا  کرُن  ییٚژِھہ  تس  کٔرِن  عطا،  کِنہٕ  تِم  چھِ  تمہِ  حکمٕکۍ  زٕٹھۍ  تہِ  میٹھ  بنیمٕتۍ  یَس  خۅش  کریٚکھ  تس  دِیٚاون  نبوت۔"
  },
  {
    "verse_id": 38,
    "translation": "کیا  تِمن  نِشہِ  کانٛہہ  ہیراہ  یتھ  پٮ۪ٹھ  کھٔسِتھ  تِم  بوزان  چہِ  آسمان  چہ  خبرٕ۔  ہرگاہ  تہِ  چھُ  تیٚلہِ  کٔرِن  پیش  تِمہٕ  خبرٕ  بوزوُنۍ  کانٛہہ  دلیلاہ  ییٚمہِ  سٍتۍ  ثٲبت  سپدِ  کہ  تٔمۍ  کیا  چھُ  واقعی  بوٗزمُت  وحی  اِلہٰی۔"
  },
  {
    "verse_id": 39,
    "translation": "توحیدس  انکار  کروُنۍ  چھِ  ملٲیکن  دپان  خداے  سٕنزٕ  کور۔  اے  کافرو  کیا  خدایس  گٔیا  کورِ  تجویز  کرنہِ  یِمہٕ  تۅہیہِ  پانس  نامرغوب  تہٕ  ناپسند  چھےٚ  ،تہٕ  تۅہیہِ  گٔو  پانس  خٲطرٕ  نیچِوۍ۔"
  },
  {
    "verse_id": 40,
    "translation": "کیا  توٚہۍ  چھِوٕہ  یارسول  اللہ  صلی  اللہ  علیہ  وسلم  منگان  تِمن  دینِ  حق  واتناونہٕ  خٲطرٕ  موٚزوٗرۍ  تہٕ  معاوضہٕ۔  تَمہِ  نقصانُک  بور  کیا  چہنہٕ  ہیکان  تِم  برداشت  کٔرِتھ۔"
  },
  {
    "verse_id": 41,
    "translation": "کیا  تِمن  نِشہِ  چھا  علم  غیب  پوٗشیدٕہ  کتھ  وٲژمٕژ،  تِمہٕ  کیا  چھےٚ  تِمو  لیکھِتھ  تھٲوِتھ  محفوظ  تھاوِمَژٕہ  ،وۅنۍ  چَھنہٕ  تِمن  کُنِچ  ضرورتھٕے۔  تِمنٕے  غیب  چن  کتھن  پٮ۪ٹھ  اطلاع  آسنہٕ  مۅکھہٕ  کیا  چھِ  تِم  قیامتس  انکار  کران۔"
  },
  {
    "verse_id": 42,
    "translation": "کِنہٕ  تِم  چھِ  صاحبِ  رسالتس  نسبت  کانہہ  آزار  تہٕ  تکلیف  واتناوُن  یژھان۔  یس  یِمو  لوٗکو  کفر  تہٕ  انکار  کوٚر  تِمے  سپدن  تتھ  آزارس  تہٕ  تکلیفس  منٛز  پانہٕ  گرفتار۔  چنانچہ  تِم  سپٕدۍ  تتھ  منٛز  ناکام  جنگِ  بدرس  منٛز  گٔے  واریاہ  ڈانگر  کٲفرن  ہٕندۍ  مارٕہ۔"
  },
  {
    "verse_id": 43,
    "translation": "کیا  تِمن  چھا  معبودِ  برحقس  ورٲے  بیٚیہِ  کانہہ  معبوداہ،  اللہ  تعالیٰ  چھُ  مُنزہ  تہٕ  پاک  تِمو  سارِوٕے  چیزو  نَشہِ  یِم  چیز  تِم  لوٗکھ  تس  شریک  ٹھہراوان  چھِ،  مخٲلف  لوٗکھ  یعنی  مشرک  ٲسۍ  رسالتس  متعلق  ونان  کہ  أسۍ  مانون  یہِ  صاحب  تیٚلی  پیغمبر  ییٚلہِ  تِم  آسمان  کہ  طرفہٕ  آسمانٕچ  اَکھ  چھلاہ  تراوناوَن۔"
  },
  {
    "verse_id": 44,
    "translation": "ہرگاہ  تِم  وُچھن  تہ  آسمانٕچ  اَکھ  چھلاہ  ؤسۍ  پیوان  توتہِ  انن  نہٕ  تِم  ایمان۔  دپَن  یہِ  چھُ  پیوٚٹھُس  پیتھ  تھاونہٕ  آمُت  اَکھ  اوٚبرٕہ  ژرٛوٚٹاہ۔  ووںۍ  ییٚلہِ  تِم  لوٗکھ  اَمہِ  قسمٕکۍ  طاغی  تہٕ  باغی  چھِ  یِمن  لوٗکن  ن،  شہِ  ایمانُک  توقع  چھُ  تھاوُن  بے  کار۔"
  },
  {
    "verse_id": 45,
    "translation": "پس  ترٲوِیوٗکھ  حض  یارسول اللہ  تِم  لوٗکھ  پننِس  حالس  پٮ۪ٹھ  یوٚت  تانۍ  تِم  سمکھن  پننِس  تتھ  دۅہس  ییٚمہِ  دۅہ  تِمن  حِس  تہٕ  ہوش  وُڈن  یعنی  قیامتُک  دۅہ۔"
  },
  {
    "verse_id": 46,
    "translation": "ییٚمہِ  دۅہ  نہٕ  تِمن  کانٛہہ  فٲیدٕہ  دِیہِ  پنُن  مکر  تہٕ  فریب  یُس  تِم  اسلام  کِس  مخالفتس  منٛز  دنیاہس  اندر  کران  ٲسۍ،  نہ  یِیکھ  کُنہِ  طرفہٕ  کانٛہہ  مدداہ  کرنہٕ۔"
  },
  {
    "verse_id": 47,
    "translation": "بیٚیہِ  چھُ  پٔزِپٲٹھۍ  یِمن  ظٲلمن  ہٕندِ  خٲطرٕ  اَکھ  عذاباہ  قیامت  کہ  عذاب  برونٹھُے  دنیاہس  منٛز  مگر  تمو  اندرٕ  چھُنہٕ  سُہ  اکثرن  معلوم۔  ییٚلہِ  تۅہیہِ  معلوم  سپدِ  کہ  تُہٕندِ  خٲطرٕ  چھُ  اَکھ  وقتاہ  معین  مکرنہٕ  آمُت۔"
  },
  {
    "verse_id": 48,
    "translation": "توٚہۍ  کٔرِو  حض  پننِس  پروردگارسٕندِس  حکمس  انتظار  کرنس  پٮ۪ٹھ  صبر،  توٚہۍ  مَہ  کٔرِو  اندیشہ  یِیتِس  کالس  یِمن  پٮ۪ٹھ  عذاب  نٲزل  سپدِ۔  یِیتِس  کالس  ما  واتناون  تِم  تۅہیہِ  کانٛہہ  تکلیفاہ،  تمہِ  نِشہِ  روٗزِو  توٚہۍ  بے  فکر  کیازِ  توٚہۍ  چھِو  اَسہِ  نظرن  تل،  سٲنِس  حفاظتس  تہٕ  رٲچھ  اندر۔  ہرگاہ  تۅہیہِ  تُہٕندِ  کفرُک  غم  دِلس  پٮ۪ٹھ  یِوان  آسہِ،  تمُیک  علاج  چھُ  کہ  مجالِسو  نِشہِ  وۅتھنہٕ  وِزِ  یا  نِندرِ  نِشہِ  بیدار  سپدنہٕ  نِشہِ  ٲسِو  توٚہۍ  پننِس  پروردگار  سُند  یاد  کران  تسبیح  و  تحمیدٕہ  سٍتۍ۔"
  },
  {
    "verse_id": 49,
    "translation": "بیٚیہِ  ٲسِو  رات  کِس  کُنہِ  حصس  منٛز  تہِ  تِہُنٛڈ  تسبیح  پران  مثلاً  خفتن  کہ  وقتہٕ،  بیٚیہِ  تارکن  ہٕندِ  لوسنہٕ  پتہٕ  تہِ  یعنی  صبح  نٮ۪ماز  ٲسِو  پران۔  غرض  پنُن  دِل  ٲسِو  خداے  سٕندِس  یادس  سٍتۍ  مشغول  تھاوان۔  ادٕہ  آسہِ  نہٕ  غمن  تہٕ  فکرن  ہُنٛد  غلبہ  روزان۔"
  }
]