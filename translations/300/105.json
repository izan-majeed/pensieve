[
  {
    "verse_id": 1,
    "translation": "تۅہیِہ  وُچُھو نا  تُہٕنٛدۍ  ربن  کیا  کوٚر  ہسۍ  والیٚن  سٍتۍ؟"
  },
  {
    "verse_id": 2,
    "translation": "کیا  تٔمۍ  کٔر  نا  تِہٕنٛز  تدبیر  ضائع؟"
  },
  {
    "verse_id": 3,
    "translation": "تہٕ  تِمن  پیٚٹھ  سوٗزِن  جاناوار  فوج  در  فوج۔"
  },
  {
    "verse_id": 4,
    "translation": "یِم  تِمن  پیٚٹھ  پَیِہ نہٕ  آمژِ  میٚژِ  ہٕنٛزٕ  کَنہِ  ترٛاوان  ٲسۍ۔"
  },
  {
    "verse_id": 5,
    "translation": "پتہٕ  کوٚرنکھ  یِہ  حال  زَنتہٕ  ﴿چاروایَن  ہُنٛد﴾  درٛونبرُمُت  بوٚس  ﴿یِہ  چھےٚ  تَمہِ  واقعٕچ  ذکر  یُس  رسول  اللہ  صلی  اللہ  علیہ و سلمن  ہٕنٛدِ  ولادتِ  مبارکہ  برونٛہہ  پنژاہ  ﴿50﴾  دۅہ  پیش  اوس  آمُت۔  یَمنہٕ  چِہ  حبشی  حکومتُک  عیسٲے  بادشاہ  ابرھہ  آو  شیٹھن  ﴿60﴾  ساسن  ہُنٛد  لشکر  ہیٚتھ  امہِ  غرضہٕ  مکس  حملہٕ  کرنہِ  زِ  خانۂ  کعبس  لٔروِہے۔  اَتھ  لشکرس  منٛز  ٲسۍ  کینہہ  ہسۍ  تہِ۔  ییٚلہِ  سُہ  مزدلفس  تہٕ  منیٰ ہس  منٛزباگ  ووت،  اچانک  آے  جاناوار  سمندر  اَندٕ  فوجَو  فوجَو  پننہِ  تونٛتہِ  منٛز  کنہِ  پٔھلۍ  ہیٚتھ  تہٕ  تِمَو  ترٛوو  لشکرس  پیٚٹھ  یِمن  کنہِ  پھلیٚن  ہُنٛد  روٗد۔  یَس  پیٚٹھ  تہِ  یِہ  کنہِ  پھوٚل  پیٚوان  اوس  تٔمۍ  سُنٛد  ماز  اوس  گٔلۍ  گٔلۍ  ؤسِتھ  پیٚوان۔  یِتھہٕ  پٲٹھۍ  گوٚو  یِہ  سورُے  لشکر  تباہ۔  عربس  منٛز  اوس  یِہ  واقعہ  سیٚٹھاہ  مشہور  تہٕ  یِہ  سورٕہ  نٲزل  گژھنہٕ  وقتہٕ  ٲسۍ  مکس  منٛز  ساسہٕ  بٔدۍ  نفر  تِم  موجود  یِہٕنٛزن  أچھن  برونٛٹھہٕ  کنہِ  یِہ  واقعہ  پیش  آمُت  اوس۔  تمام  اہلِ  عرب  ٲسۍ  مانان  زِ  ہسۍ  والیٚن  ہٕنٛز  یِہ  تبٲہی  گٔیِہ  صرف  اللہ  تعالیٰ  سٕنٛدِ  قدرت  سٍتۍ۔﴾"
  }
]