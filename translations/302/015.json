[
  {
    "verse_id": 1,
    "translation": "الف  لام  را  (حقیقی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)  یِم  چِھ  (برگزیدٕہ)  کتابِہ  ہٕندۍتہٕ  روشن  قرآنٕکۍ  آیات۔"
  },
  {
    "verse_id": 2,
    "translation": "کٲفر  کرن  (ٲخرتس  منٛز  مومنن  پیٚٹھ  اللہ  تعالیٰ  سٕندِ  رحمتٕکۍ  منظر  وُچِھتھ)  باربار  طمع  زِ  کاش!تِم  آسہَن  مسلمان۔"
  },
  {
    "verse_id": 3,
    "translation": "تۆہۍ  (مَہ  گٔژِھو  دِل  مَلول)  ترٲوِیوٗکھ  تِم،  تِم  روٗزِن  کھیٚوان  (چیٚوان)  تہٕ  عٲش  کران  تہٕ  (تِہٕنزٕ)  اَپزٕ  امیدٕ  تھٲوِن  تِمن  (ٲخرت  نِشہِ)  غٲفل  پتہٕ  لگہِ  تِمن  عنقریب  (پَنُن  انجام)  پے۔"
  },
  {
    "verse_id": 4,
    "translation": "تہٕ  اَسہِ  کٔر  نہٕ  کانٛہہ  تہِ  بستی  ہلاک  البتہ  یہِ  زِ  تَتھ  خٲطرٕ  اوس  ننہ  وانہ  اَکھ  (قانونُک)  دستاویز  (ییٚمِچ  تِمَو  خلاف  ورزی  کٔر  تہٕ  وٲتۍ  پننِس  انجامس)۔"
  },
  {
    "verse_id": 5,
    "translation": "کانٛہہ  تہِ  قوم  ہیٚکہِ  نہٕ  (عروج  وزوال  کہ)  پننہِ  مقرروقتہٕ  نِشہِ  نَہ  برونٛہہ  پٔکِتھ  تہٕ  نَہ  ہیٚکہِ  پتھ  ۂٹتِھ۔"
  },
  {
    "verse_id": 6,
    "translation": "تہٕ  (کٲفر)  چِھ  (گستٲخی  سان)  ونان،  اے  تَمہِ  شخصہٕ  یس  پیٚٹھ  قرآن  چُھ  نٲزل  کرنہٕ  آمُت!  بے  شک  چُھکھ  ژٕ  دیوانہٕ۔"
  },
  {
    "verse_id": 7,
    "translation": "ژٕ  کیازِ  چھَہَکھ  نہٕ  اَسہِ  نِش  فرشتہٕ  اَنان  اگر  ژٕ  پٔزۍیور  چُھکھ  ؟"
  },
  {
    "verse_id": 8,
    "translation": "أسۍچِھنہٕ  فرشتہٕ  کران  نٲزل  مگرپۆز  (فٲصلہٕ)  ہیتھ  (یعنی  ییٚلہِ  عذابٕچ  گٔر  واتہِ  تیٚلہِ  چِھ  تَمہِ  کہ  نٲفذ  کرنہٕ  خٲطرٕ  سوزان)  تہٕ  تَمہِ  وقتہٕ  چھَنہٕ  تِمن  مہلت  یِوان  دِنہٕ۔"
  },
  {
    "verse_id": 9,
    "translation": "بے  شک  چُھ  یہِ  ذکرِ  عظیم  (قرآن)  اَسی  کۆرمُت  نٲزل  تہٕ  یقینا  کرَو  أسی  اَمِچ  حفاظت۔"
  },
  {
    "verse_id": 10,
    "translation": "تہٕ  بے  شک  ٲسۍ  اَسہِ  تۅہیہِ  برونٛہہ  گۅڈنِکیٚن  اُمّتن  منٛز  تہِ  رسول  سوٗزِمٕتۍ۔"
  },
  {
    "verse_id": 11,
    "translation": "تہٕ  تِمن  نِشہِ  اوس  نہٕ  کانٛہہ  رسول  یِوان  مگر  یہِ  زِ  تِم  ٲسۍ  تس  سٍتۍ  ٹسنہٕ  کران۔"
  },
  {
    "verse_id": 12,
    "translation": "یِتھے  پٲٹھۍ  چِھ  أسۍیہِ  (ہزٕل  تہٕ  ٹسنہٕ  کرُن)  مجرمن  ہٕندیٚن  دِلن  منٛز  دٲخل  کران۔"
  },
  {
    "verse_id": 13,
    "translation": "یِم  لُکھ  اَنن  نہ  یتھ  (قرآنس)  پیٚٹھ  ایمان  تہٕ  بے  شک  چُھ  بروٗنٹھِمیٚن  ہُنٛد  (یۅہے)  طریقہ  اوسمُت۔"
  },
  {
    "verse_id": 14,
    "translation": "تہٕ  أسۍ  ہرگاہ  تِمن  پیٚٹھ  آسمانُک  کانٛہہ  دروازٕہ  (تہِ)  یلہٕ  تۯاوَو  (تہٕ  تِہِندِخٲطرٕ  بناوَو  یِتہِ  ممکن)  زِتِم  روزن  سٲرۍسٕے  دۅہس  اَمہِ  منٔزۍ  ہیۆر  کھسان۔"
  },
  {
    "verse_id": 15,
    "translation": "(تَمہِ  پتہٕ  تہِ)  وَنن  یِم  لُکھ  (یہِ)  زِ  سانہِ  أچھ  چھے٘  (کُنہِ  حیلہٕ  تہٕ  فریب  سٍتۍ)  گنڈنہٕ  آمژٕ  بلکہ  چُھ  اَسہِ  لُکن  پیٚٹھ  جود  آمُت  کرنہٕ۔"
  },
  {
    "verse_id": 16,
    "translation": "تہٕ  بے  شک  بنٲوۍ  اَسہِ  آسمانن  منٛز  (کہکشانن  ہٕندِس  صورتس  منٛزتارکن  ہٕندِ  حفاظت  خٲطرٕ)  قلعہٕ  تہٕ  اَسہِ  بنٲویہِ  (خلٲیی  کاینات)  وُچھن  والیٚن  خٲطرٕ  شوٗبدار۔"
  },
  {
    "verse_id": 17,
    "translation": "تہٕ  اَسہِ  کۆر  یہِ  (آسمانی  کایناتُک  نظام)  پۯتھ  مردوٗد  شیطانس  (یعنی  پۯتھ  سرکش  طاقت  کہ  شرپٲدٕ  کرن  واجنہِ  کامہِ)  نِشہِ  محفوظ۔"
  },
  {
    "verse_id": 18,
    "translation": "مگر  یُس  اَکھاہ  تہِ  ژوٗر  ژھیٚپہِ  بوزنہٕ  خٲطرٕ  ژاو  تیٚلہِ  چُھ  تس  پتہٕ  اَکھ  (دزوُن)  پۯزلہٕ  وُن  شہاب  لگان۔"
  },
  {
    "verse_id": 19,
    "translation": "تہٕ  زمین  وہرٲو  اَسہِ  (گول  آسنہٕ  باوجود)  تہٕ  اَسہِ  بنٲوۍ  اَتھ  منٛز  (مختلف  مادٕہ  پانہٕ  وٲنۍرَلٲوِتھ)  مضبوط  پہاڑ  تہٕ  اَسہِ  دِیُت  اَتھ  منٛز  پۯتھ  جنسس  (تمہ  کہ  ضرورت  حسابہٕ)  توازُن  مطٲبق  پوچھر۔"
  },
  {
    "verse_id": 20,
    "translation": "تہٕ  اَسہِ  کٔرۍ  اَتھ  منٛز  تُہٕندِ  خٲطرٕ  معیشتٕکۍ  ذریعہ  پٲدٕ  تہٕ  تِمن  (انسانن،  جانورن  تہٕ  جاناوارن)  خٲطرٕ  تہِ  یِمن  نہٕ  تۆہۍ  رزق  چِھو  فراہم  کران۔"
  },
  {
    "verse_id": 21,
    "translation": "تہٕ  (کایناتُک)  کانٛہہ  تہِ  چیز  چُھنہٕ  سُہ  مگر  یہِ  زِ  اَسہِ  نِشہِ  چِھ  تَمِکۍ  خزانہٕ  تہٕ  أسۍ  چِھن  سُہ  صرف  مقرر  مقدارٕ  مطابقٕے  نٲزل  کران  روزان۔"
  },
  {
    "verse_id": 22,
    "translation": "تہٕ  أسۍ  چِھکھ  ہوا  سوزان  اۆبرن  ہُنٛد  بورہیٚتھ  پتہٕ  چِھ  أسۍ  آسمان  کہ  طرفہٕ  آب  والان  پتہٕ  چِھ  أسۍ  سُہ  تۅہی  چاوان  تہٕ  تۆہۍ  چِھو  نہٕ  تَمِکۍ  خزانہٕ  تھاون  وٲلۍ۔"
  },
  {
    "verse_id": 23,
    "translation": "تہٕ  بے  شک  چِھ  أسی  زندگی  دِوان  تہٕ  موت  دِوان  تہٕ  أسی  چِھ  (سارِنٕے  ہٕندۍ)  وٲرث  (تہٕ  مٲلک)۔"
  },
  {
    "verse_id": 24,
    "translation": "تہٕ  بے  شک  چِھکھ  أسۍ  تِم  تہِ  زانان  یِم  تۅہیہِ  برونٛہہ  دۯاے  تہٕ  بے  شک  چِھکھ  أسۍ  تِم  تہِ  زانان  یِم  تۅہیہِ  پتہٕ  یِن۔"
  },
  {
    "verse_id": 25,
    "translation": "تہٕ  بے  شک  کرِ  تُہُنٛد  ربّٕے  تِمن  (قیامت  کہ  دۅہ)  جمع۔  بے  شک  چُھ  سُہ  سیٚٹھاہ  حکمت  وول  وارٕ  پٲٹھۍ  زانن  وول۔"
  },
  {
    "verse_id": 26,
    "translation": "تہٕ  بے  شک  کٔر  اَسہِ  انسان  سٕنز  (کیمیٲیی)  تخلیق  تِژِھہ  خشک  وزونہ  ربِہ  نش  یۆس  (گۅڈ) ٕ  ہۆژمژ  ٲس  (تہٕ  تاپہٕ  سٍتۍ  تہٕ  باقی  طبیعیٲتی  تہٕ  کیمیٲیی  اثراتو  کِنۍتبدیل  سپدِتھ)  کِۯہِنۍأس  گٔمٕژ  (تہٕ)  بد  بُو  ٲسس  یوان۔"
  },
  {
    "verse_id": 27,
    "translation": "تہٕ  اَمہِ  برونٛہہ  کٔرۍ  اَسہِ  جِنّ  سخت  زالن  وٲلِس  نارس  نِشہِ  پٲدٕ  یَتھ  منٛز  دٕہ  اوس  نہٕ  کینہہ۔"
  },
  {
    "verse_id": 28,
    "translation": "تہٕ  (سُہ  واقعہ  کٔرِو  یاد)  ییٚلہِ  تُہٕندۍ  ربّن  فرشتن  فرموو  زِ  بہٕ  چُھس  ہۆژِ  مژِ  (تہٕ)  کۯیہنہِ  بد  بُودار  ربِہ  نش  یۅسہٕ  وزان  چھے٘  اکھ  بشری  پیکرپٲدٕ  کرن  وول۔"
  },
  {
    "verse_id": 29,
    "translation": "پتہٕ  ییٚلہِ  بہٕ  تٔمۍ  سٕنز  (ظٲہری)  تشکیل  مکمل  پٲٹھۍ  درست  حالتس  منٛزأنِتھ  مۅکلاوٕتہٕ  تَتھ  (بشری)  پیکرس  (یعنی  تمہِ  کِس  بٲطِنس)  منٛز  تۯاوٕ  پَنُن  (نورٲنی)  روح  پھۅکھ  دِتھ  تیٚلہِ  ؤسۍ  زیٚو  تۆہۍ  تس  خٲطرٕ  سجدس۔"
  },
  {
    "verse_id": 30,
    "translation": "لہٰذا  کۆر  (تَتھ  بشری  پیکرس  منٛز  ربّ  سنٛد  نوٗرُک  ژونگ  دَزوُنُے)  اَندہیٚتھ  تمام  فرشتو  سجدٕہ۔"
  },
  {
    "verse_id": 31,
    "translation": "ابلیسس  وَرٲے،تٔمۍ  کۆر  سجدٕہ  کرن  والیٚن  سٍتۍ  آسنس  انکار۔"
  },
  {
    "verse_id": 32,
    "translation": "(اللہ  تعالیٰ  ہن)  فرموو  ارشاد،  اے  ابلیس!  ژے٘  کیا  گۆے  زِ  ژٕ  سپدُکھ  نہٕ  سجدٕہ  کرن  والیٚن  سٍتۍشٲمل۔"
  },
  {
    "verse_id": 33,
    "translation": "(ابلیسن)  وۆنن  بہ  (ہیٚکہٕ)  نہٕ  ہرگز  تِیُتھ  (ٲسِتھ)  زِ  بشرس  کرٕ  سجدٕہ  یُس  ژے٘  ہۆژمژِ  (تہٕ)  کۯیہنہ;ِ  بد  بُو  دار  وزونہ  ربّہ  نِشہِ  تخلیق  کۆرتھن۔"
  },
  {
    "verse_id": 34,
    "translation": "(اللہ  تعالیٰ  ہن)  فرموون،  ژٕ  نیر  ییٚتہِ  وۅنۍ  چُھکھ  ژٕ  مردوٗد  (دربارِ  الٰہی  منٛزٕ  کڑنہٕ  آمُت)۔"
  },
  {
    "verse_id": 35,
    "translation": "تہٕ  بے  شک  روزِی  ژے٘  قیامت  کِس  دۅہس  تام  لعنت  (وسان)۔"
  },
  {
    "verse_id": 36,
    "translation": "﴿تٔمۍ﴾وۆنن،  اے  پروردگارٕ!  وۅنۍ  دِ  مے٘  ژٕ  تَتھ  دۅہس  تام  (زندٕہ  روزنٕچ)  مہلت  ییٚمہِ  دۅہ  لُکھ  یِن  (نوِ  سرٕ)  قبرو  منٛزٕ  تُلنہٕ۔"
  },
  {
    "verse_id": 37,
    "translation": "﴿اللہ  تعالیٰ  ہن﴾  فرموون،  (گژھ)  بے  شک  چُھکھ  ژٕ  مہلت  پۯاوَن  والیٚو  لُکو  منٛزٕ۔"
  },
  {
    "verse_id": 38,
    "translation": "مقرر  وقتہٕ  کِس  دۅہس  (قیامتس)  تام۔"
  },
  {
    "verse_id": 39,
    "translation": "﴿ابلیسن﴾ وۆنن،  اے  پروردگارٕ!  اَمہِ  سببہٕ  یُس  ژے٘  بہٕ  گمراہ  کۆرتھس  بہٕ  (تہِ)  بناوٕ  یقینا  تِہِندِ  خٲطرٕ  زمینس  منٛز  (گناہ  تہٕ  نافرمٲنیہِ)  سیٚٹھاہ  خۅش  کروٕنۍ  تہٕ  شوٗبدار  تہٕ  تِم  سٲری  تھاوَکھ  ضروٗر  گمراہ  کٔرِتھ۔"
  },
  {
    "verse_id": 40,
    "translation": "چانیو  تِمَو  برگزیدٕہ  بندو  وَرٲے  یِمَو  (مے٘  نِش  تہٕ  نفسہٕ  کیو  فریبو  نِشہِ)  آزٲدی  چھے٘  لٔبمٕژ۔"
  },
  {
    "verse_id": 41,
    "translation": "﴿اللہ  تعالیٰ  ہن﴾  فرموو  ن  ارشاد،  یہِ  (اخلاصٕے)  چھے٘  وَتھ  یۅسہٕ  سیۆدُے  مے٘  نِشہِ  چھے٘  واتان۔"
  },
  {
    "verse_id": 42,
    "translation": "بے  شک  چلہِ  نہٕ  میانیٚن  (اخلاص  پراوَن  والیٚن)  بندن  پیٚٹھ  چون  کانٛہہ  زور  صرف  تِمَو  گمراہو  وَرٲے  یِمَو  چٲنۍ  وَتھ  چھے٘  رٔٹمٕژ۔"
  },
  {
    "verse_id": 43,
    "translation": "تہٕ  بے  شک  چُھ  جہنم  تِمن  سارِنٕے  خٲطرٕ  وعدٕچ  جاے  (یعنی  سۅ  جاے  ییٚمِیُک  تِمن  سٍتۍ  وعدٕہ  چُھ  آمُت  کرنہٕ)۔"
  },
  {
    "verse_id": 44,
    "translation": "یَتھ  ستھ  دروازٕہ  چِھ،  پۯتھ  دروازٕہ  خٲطرٕ  چُھ  تِمَو  منٛزٕ  الگ  حصہٕ  مخصوص  کرنہٕ  آمُت۔"
  },
  {
    "verse_id": 45,
    "translation": "بے  شک  روزن  متقی  لُکھ  باغن  تہٕ  ناگن  منٛز۔"
  },
  {
    "verse_id": 46,
    "translation": "(تِمن  یِیہِ  وَننہٕ،)  یِمن  منٛز  أژِو  سلامتی  سان  بے  خوف  سپدِتھ۔"
  },
  {
    "verse_id": 47,
    "translation": "تہٕ  أسۍ  کڑو  سۅ  سٲرٕے  کدوٗرت  دۯسہٕ  دِتھ  نیبریۅسہٕ  (دنیاہس  منٛز)  تِہِندیٚن  سیٖنن  منٛز  (مغالطہٕ  کِنۍ  اَکھ  أکِس  سٍتۍ)  ٲس،  تِم  آسن  (جنتس  منٛز)  بٲے  بٲے  بٔنتِھ  اَکھ  أکِس  برونٛہہ  کَنہِ  بِہتِھ۔"
  },
  {
    "verse_id": 48,
    "translation": "تِمن  واتہِ  نہٕ  تَتہِ  کانٛہہ  تکلیف  تہٕ  نَہ  یِن  تِم  تَتہِ  کڑنہٕ۔"
  },
  {
    "verse_id": 49,
    "translation": "(اے  ٹاٹھہِ!)  تۆہۍ  ؤنِو  میانیٚن  بندن  زِ  بٕے  چُھس  بے  شک  بۆڈ  بخشن  وول  سیٚٹھاہ  مہربان۔"
  },
  {
    "verse_id": 50,
    "translation": "تہٕ  (اَمہِ  کتھہِ  نِشہِ  تہِ  کرِیوٗکھ  خبردار)  زِ  میونُے  عذاب  چُھ  سیٚٹھاہ  دگ  تُلوُن  عذاب۔"
  },
  {
    "verse_id": 51,
    "translation": "تہٕ  تِم  بوزنٲوِیوٗکھ  ابراہیم  (علیہ  السلام)  سٕندیٚن  پژھیٚن  ہٕنز  خبر  (تہِ)۔"
  },
  {
    "verse_id": 52,
    "translation": "ییٚلہِ  تِم  ابراہیمس  (علیہ  السلام)  نِشہِ  آے  پتہٕ  ؤنۍتِمَو  (تِمن)  سلام۔  ابراہیمن  (علیہ  السلام)  وۆن  زِ  اَسہِ  چُھ  تۅہیہِ  نِشہِ  یۅہے  کھوژُن  ہیوٗ  باسان۔"
  },
  {
    "verse_id": 53,
    "translation": "(مہمان  فرشتو)  وۆنکھ،  تۆہۍ  مَہ  بانٛبرِو  أسۍ  چِھو  تۆہیہ  أکِس  لٔڑکہٕ  سٕنز  (زیٚنٕچ)  خۅش  خبر  بوزناوان  یُس  گاٹُل  آسہِ۔"
  },
  {
    "verse_id": 54,
    "translation": "ابراہیمن  (علیہ  السلام)  وۆن،  تۆہۍ  چِھوٕ  مے٘  تَتھ  حالس  منٛز  خۅش  خبر  بوزناوان  ییٚلہِ  زن  مے٘  بُجر  چُھ  آمُت  وۅنۍ  کمہِ  چیزٕچ  خۅش  خبر  چِھو  تۆہۍ  بوزناوان؟"
  },
  {
    "verse_id": 55,
    "translation": "تِمَو  وۆن،  أسۍ  چِھو  تۅہیہِ  پٔز  بشارت  دِوان  لہٰذا  مَہ  گٔژِھو  تۆہۍ  ناامید۔"
  },
  {
    "verse_id": 56,
    "translation": "ابرا  ہیمن  (علیہ  السلام)  وۆن،  پننِس  ربّ  سٕندِ  رحمت  نِشہِ  کُس  ہیٚکہِ  گمراہَووَرٲے  ناامید  گٔژِھتھ۔"
  },
  {
    "verse_id": 57,
    "translation": "ابرا  ہیمن  (علیہ  السلام)  پُۯژھکھ،  اے  (اللہ  تعالیٰ  سٕندیۆ)  سوزنہٕ  آمتیو  فرشتو!  (اَمہِ  بشارت  علاوٕہ)  کۅسہٕ  کٲم  چھَو  بیٚیہِ  تۅہیہِ  (ییٚمہِ  مۅکھہٕ  آمٕتۍ  چِھو)؟"
  },
  {
    "verse_id": 58,
    "translation": "تِمَو  وۆن،  أسۍ  چِھ  أکِس  مجرم  قومس  کُن  سوزنہٕ  آمٕتۍ۔"
  },
  {
    "verse_id": 59,
    "translation": "لوٗط  (علیہ  السلام)  سٕندِ  گرٕ  وَرٲے،  بے  شک  بچاووکھ  ضرور  أسۍ  تِم  سٲری۔"
  },
  {
    "verse_id": 60,
    "translation": "تسٕنزِ  خاندارنہِ  وَرٲے،  اَسہِ  چُھ  (یہِ)  فاصلہٕ  کۆرمُت  زِ  سۅ  چھے٘  ضرور  (عذاب  خٲطرٕ)  پتھ  روزن  والیو  منٛزٕ۔"
  },
  {
    "verse_id": 61,
    "translation": "پتہٕ  ییٚلہٕ  لوط  (علیہ  السلام)  سٕندِس  خاندانس  نِشہِ  تِم  سوزنہ  آمتۍ  (فرشتہٕ)  آے۔"
  },
  {
    "verse_id": 62,
    "translation": "لوطن  (علیہ  السلام)  وۆن،  بے  شک  چِھو  تۆہۍ  غٲرزان  لُکھ  (باسان)۔"
  },
  {
    "verse_id": 63,
    "translation": "تِمَو  وۆن،  (سۅ  کتھ  چھَنہٕ)  بلکہ  چِھ  أسۍ  تۅہیہِ  نِش  سُہ  (عذاب)  ہیٚتھ  آمٕتۍ  یَتھ  منٛز  یِم  لُکھ  شک  کران  چھ  روٗدِمٕتۍ۔"
  },
  {
    "verse_id": 64,
    "translation": "تہٕ  أسۍ  چِھ  تۅہیہِ  نِش  حق  (فٲصلہٕ)  ہیٚتھ  آمٕتۍ  تہٕ  أسۍ  چِھ  یقینا  پٔزۍیٲرۍ۔"
  },
  {
    "verse_id": 65,
    "translation": "وۅنۍ  نیرِو  تۆہۍ  پنٕنۍ  بٲژ  ہیٚتھ  رٲژ  ہٕندِ  س  کُنہِ  حصس  منٛزتہٕ  پانہٕ  پٔکِو  تۆہۍ  تِمن  پتہٕ  پتہٕ  تہٕ  تۅہیہِ  منٛزٕ  گژِھہ  نہٕ  کانٛہہ  پۆت  پھیٖرِتھ  نظر  (تہِ)  دِیُن  تہٕ  تۅہیہِ  یور  گژھنُکھ  حکم  چُھودِنہٕ  آمُت  (تور)  گٔژِھو۔"
  },
  {
    "verse_id": 66,
    "translation": "تہٕ  اَسہِ  کۆر  لوط  (علیہ  السلام)  اَمہِ  فٲصلہٕ  نِشہِ  وحی  ہٕندِ  ذریعہ  باخبرزِبے  شک  تِہِندِ  صبح  کروُنُے  ژھیٚنہِ  تِمن  لُکن  موٗل۔"
  },
  {
    "verse_id": 67,
    "translation": "تہٕ  شہرٕکۍ  لُکھ  آے  (پننہِ  بد  مستی  منٛز)  شٲدِیانہٕ  کران  کران  (لوط  علیہ  السلامس  نِشہِ)۔"
  },
  {
    "verse_id": 68,
    "translation": "لوطن  (علیہ  السلام)  وۆن،  بے  شک  چِھ  یِم  لُکھ  میٲنۍ  پٔژھۍ  وۅنۍ  مَتہِ  مَندچھٲوِ  تَو  مے٘ (یِمن  متعلق)۔"
  },
  {
    "verse_id": 69,
    "translation": "تہٕ  اللہ  تعالیٰ  ہس  (یعنی  تمۍ  سٕندِس  قہرس)  کھوٗژِو  بیٚیہِ  مَہ  کٔرِو  مے٘  خٔجِل۔"
  },
  {
    "verse_id": 70,
    "translation": "تِمَو  (بدمست  لُکو)  وۆن،  (اے  لوط!)  کیا  اَسہِ  اوسُے  نا  ژے٘  تمام  دُنیا  کیٚن  لُکن  (ہٕندِ  حمایت)  نِشہِ  ٹھاکھ  کۆرمُت۔"
  },
  {
    "verse_id": 71,
    "translation": "لوطن  (علیہ  السلام)  وۆن،  یِمہٕ  چھے٘  میانہِ  (قوم  چہِ)  کورِ  ہرگاہ  تۆہۍ  کینہہ  کرُن  چُھو  یژھان  (تیٚلہِ  کٔرِو  بدکردٲری  وَرٲے  یِمن  سٍتۍ  نکاح)۔"
  },
  {
    "verse_id": 72,
    "translation": "(اے  حبیبِ  مکرّم!)  تُہٕنزِ  مبارک  عمرِ  ہُنٛد  قسم!  بے  شک  چِھ  یِم  لُکھ  (تہِ  قومِ  لوطٕکۍ  پٲٹھۍ)  پننہِ  بدمستی  منٛزباولہٕ  گٔژِھتھ  پھیران۔"
  },
  {
    "verse_id": 73,
    "translation": "پتہٕ  رٔٹۍ  تِم  آفتاب  کھسنس  سٍتی  سخت  نارٕ  تۯٹہِ۔"
  },
  {
    "verse_id": 74,
    "translation": "لہٰذا  کۆر  آسہِ  تِہِنزِ  بستی  تَلُک  پیٚٹھ  تہٕ  اَسہِ  واجہِ  تِمن  پیٚٹھ  پے  نہ  آمژِ  میٚژِ  ہٕنزٕ  دَرِکنہِ۔"
  },
  {
    "verse_id": 75,
    "translation": "بے  شک  چھے٘  اَتھ  (واقعس)  منٛز  غوروفکر  کرن  والیٚن  خٲطرٕ  نشٲنیہِ۔"
  },
  {
    "verse_id": 76,
    "translation": "تہٕ  بے  شک  چھے٘  سۅ  بستی  أکِس  ینہ  گژھن  واجنہ  وَتہِ  پیٚٹھ  واقع۔"
  },
  {
    "verse_id": 77,
    "translation": "بے  شک  چھے٘  اَتھ  (قومِ  لوط  کِس  واقعس)  منٛز  اہلِ  ایمانن  خٲطرٕ  (عبرتٕچ)  نشٲنی۔"
  },
  {
    "verse_id": 78,
    "translation": "تہٕ  بے  شک  ٲسۍ  اَیکہ  ہٕکۍ  باشندٕہ  (یعنی  گنیٚن  زنڈن  ہٕندۍ  روزن  وٲلۍ)  تہِ  ظٲلم۔"
  },
  {
    "verse_id": 79,
    "translation": "پتہٕ  ہیۆت  اَسہِ  تِمن  (تہِ)  انتقام،  تہٕ  یِمہٕ  دۅشوے  (بستی)  چھے٘  کُھلہٕ  وَتہِ  پیٚٹھ  (موجود)۔"
  },
  {
    "verse_id": 80,
    "translation": "تہٕ  بے  شک  کۆر  حجرؔوادی  ہٕندیو  روزن  والیو  تہِ  رسولن  انکار۔"
  },
  {
    "verse_id": 81,
    "translation": "تہٕ  اَسہِ  دِژٕ  تِمن  (تہِ)  پننہِ  نشٲنیہِ  مگر  تِم  روٗدۍ  تِمن  بُتھ  پھِران۔"
  },
  {
    "verse_id": 82,
    "translation": "تہٕ  تِم  لُکھ  ٲسۍ  کھۅژنہٕ  وَرٲے  پہاڑ  پۯ  ٲٹِتھ  تِمن  منٛز  گرٕبناوان۔"
  },
  {
    "verse_id": 83,
    "translation": "پتہٕ  رٔٹۍتِم  (تہِ)  صبحٲے  اَکہِ  خوفناک  گگرایہ۔"
  },
  {
    "verse_id": 84,
    "translation": "لہذا  یُس  (مال)  تِم  کماوان  ٲسۍ  تٔمۍ  ہیۆک  نہٕ  تِمن  نِشہِ  (اللہ  تعالیٰ  سُنٛد  عذاب)  دوٗر  کٔرِتھ۔"
  },
  {
    "verse_id": 85,
    "translation": "تہٕ  اَسہِ  کٔرۍ  نہٕ  آسمان  تہٕ  زمین  تہٕ  یِکینٛژھاہ  یِمن  منٛزباگ  چُھ  فضول  پٲدٕ،  تہٕ  پٔزۍپٲٹھۍ  چھے٘  قیامتٕچ  گٔر  یِنہٕ  واجِنۍ  لہٰذا  (اے  خُلق  کہ  پیکرٕ!)  روٗزِوتۆہۍ  سیٚٹھاہ  رٕژرٕ  سان  درگزر  کران۔"
  },
  {
    "verse_id": 86,
    "translation": "بے  شک  چُھ  تُہُنٛد  ربّٕے  سارِنٕے  پٲدٕ  کرن  وول  وارٕ  پٲٹھۍ  زانن  وول۔"
  },
  {
    "verse_id": 87,
    "translation": "تہٕ  بے  شک  کرِ  اَسہِ  تۅہیہِ  گرِگرِ  دۅہراونہٕ  یِنہٕ  واجنہِ  ستھ  آیتہٕ  (یعنی  سورئہ  فاتحہ)  بیٚیہِ  سیٚٹھاہ  عظمت  وول  قرآن  عطا۔"
  },
  {
    "verse_id": 88,
    "translation": "تۆہۍ  مَہ  وُچِھو  تِمن  چیزن  کُن  أچھ  تُلِتھ  تہِ  یِم  اَسہِ  کٲفر  ن  ہنزن  جمٲعژن  (کینژھن  دۅہن  ہٕندِ)  عٲشہٕ  خٲطرٕ  دِتِمٕتۍ  چِھ،  تہٕ  تِمن  (ہنٛزِگمرٲہی)  پیٚٹھ  تہِ  مَہ  گٔژِھو  دِل  مَلول،  بیٚیہِ  تھٲوِو  اہلِ  ایمانن  (ہٕندِ  دِلاسہٕ)  خٲطرٕ  پننہِ  (شفقت  چہ  تہٕ  پاننِیارچہ)  نَرِ  نرمٲوِتھ۔"
  },
  {
    "verse_id": 89,
    "translation": "تہٕ  فرمٲوِیوٗکھ  زِ  بے  شک  چُھس  (وۅنۍ)  بٕے  (عذابِ  الٰہی  نِشہِ)  واضح  تہٕ  ٹاکارٕہ  کھۅژناون  وول۔"
  },
  {
    "verse_id": 90,
    "translation": "یُتھ  (عذاب)  اَسہِ  تقسیم  کرن  والیٚن  (یعنی  یہودونصاریٰ  ہن) پیٚٹھ  وولمُت  اوس۔"
  },
  {
    "verse_id": 91,
    "translation": "یِمَو  قرآن  ٹُکرٕ  ٹُکرٕ  (کٔرِتھ  تقسیم)  کۆر  (یعنی  پانس  ویہ  وٕنۍ  آیات  مٲنِکھ  تہٕ  یِم  آیات  پانس  ویہٕ  وٕنۍ  ٲسکھ  نہ  تِم  مٲنِکھ  نہٕ)۔"
  },
  {
    "verse_id": 92,
    "translation": "لہٰذا  تُہٕندِس  ربّ  سُنٛد  قسم!  أسۍ  کَرو  تِمن  سارِنٕے  ضروٗر  پٕۯژٕھہ  گٲر۔"
  },
  {
    "verse_id": 93,
    "translation": "تِمن  عملن  متعلق  یِمہٕ  تِم  کران  ٲسۍروٗدِمٕتۍ۔"
  },
  {
    "verse_id": 94,
    "translation": "لہٰذاؤنِو  تۆہۍ  تِمہٕ  (کتھہٕ)  اعلٲنیہ  یُہُنٛد  تۅہیہِ  حکم  چُھو  دِنہٕ  آمُت  بیٚیہِ  پھِروتۆہۍ  مشرکو  نِشہِ  رۅے۔"
  },
  {
    "verse_id": 95,
    "translation": "بے  شک  چِھ  أسۍ  مذاق  کرن  والیٚن  (انجامس  تام  واتناونہٕ)  خٲطرٕ  تۅہیہِ  سیٚٹھاہ۔"
  },
  {
    "verse_id": 96,
    "translation": "یِم  اللہ  تعالیٰ  ہس  سٍتۍ  بیاکھ  معبود  چِھ  بناوان  تِم  زانن  تیٚلہِ  عنقریب  (پَنُن  انجام)۔"
  },
  {
    "verse_id": 97,
    "translation": "تہٕ  بے  شک  چِھ  أسۍ  زانان  زِتُہُنٛد  (مبارک)  سیٖنہٕ  چُھ  تِمَو  کتھو  سٍتۍ  تنگ  گژھان  یِمہٕ  تِم  ونان  چِھ۔"
  },
  {
    "verse_id": 98,
    "translation": "لہٰذا  ٲسِو  تۆہۍحمدٕ  سان  پننِس  ربّ  سٕنز  تسبیح  کران  تہٕ  سجدٕہ  کرن  والیٚن  سٍتۍٲسِو  (شٲمل)  روزان۔"
  },
  {
    "verse_id": 99,
    "translation": "بیٚیہِ  روٗزِو  پننِس  ربّ  سٕنز  عبادت  کران  یۆت  تام  تۅہیہِ  (تُہٕندِس  شانس  لایق)  یقینُک  مقام  حٲصل  سپدِ  (یعنی  مکمل  انشراح  نصیب  سپدِیا  وصالِ  حقُک  ژِیُہہ)۔"
  }
]