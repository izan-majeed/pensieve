[
  {
    "verse_id": 1,
    "translation": "(توٚہۍ  ٲسِو  یا  رسول  اللہؐ  پانہٕ  تہِ  پران  بیٚیہِ  ٲسِیوٗکھ  لوٗکھ  تہِ  ہیٚچھناوان  پَرُن  زِ)  بہٕ  چھُس  پناہ  منگان  لوٗکن  ہٕندِس  خدایس۔"
  },
  {
    "verse_id": 2,
    "translation": "لوٗکن  ہٕندِس  پادشاہس۔"
  },
  {
    "verse_id": 3,
    "translation": "لوٗکن  ہٕندِس  معبودِ  برحقس۔"
  },
  {
    "verse_id": 4,
    "translation": "وسوسہٕ  تراووٕنِس  شیطان  سٕندِ  شرٕ  نِشہِ  یُس  یادِ  خدا  کرنہٕ  وِزِ  پتھ  چھُ  ژلان۔"
  },
  {
    "verse_id": 5,
    "translation": "یُس  شیطان  اکثر  لوٗکن  ہٕندیٚن  دِلن  اندر  چھُ  وَسوسہٕ  تراوان۔"
  },
  {
    "verse_id": 6,
    "translation": "ادٕہ  سُہ  وَسوسہٕ  تراون  وول  جِن  ٲسِتن  یا  انسان۔  (قرآنِ  مجیدُک  ابتداء  چھُ  حرفِ  ب  سٍتۍ  انتہا  چھُ  حرفِ  س  سٍتۍ  یعنی  بسم  اللہ ہُک  ب  والنّاسُک  س،  اَتھ  چھُ  بنان  لفظ  بس۔  بس  چھُ  عربی  لفظ  لغتہٕ چن  کتابن  اندر  چُھ  اَمِیُک  معنے  فحسب  یعنی  یُتُے۔  اَمہِ  اندرٕ  چھُ  اِشارٕہ  کہ  یِکینٛژھا  یِمن  دۅن  حرفن  منٛز  چھُ  تہِ  چھُ  کٲفی  لوٗکن  ہٕندِ  خٲطرٕ۔  بیاکھ  اَکھ  لطیفہٕ  چھُ  یَتھ  سوٗرس  منٛز  تَمہِ  اندرٕ  چھُ  ظٲہر  سپدان  قرآن  مجیدُک  حُسنِ  آغاز  و  انجام  سُہ  گوٚو  یہِ  زِ  اَمہِ  سورۂ  شریفٕکۍ  مضامین  تہٕ  سورۂ  فاتحِکۍ  مضامین  چھِ  پانہٕ  وٲنۍ  متقارب  یعنی  اَکھ  أکِس  سٍتۍ  رلان۔  چنانچہ  رَبّ  النّاسِ،  مناسب  چھُ  ربّ  العالمین  مَلِکِ  النّاسس  مُناسب  چھُ  مٰلِکِ  یَومِ  الدِّین،  اِلٰہ  الناسس  سٍتۍ  چھُ  مُناسب  اِیّاکَ  نعبُدُ،  اَعوذس  چُھ  مناسبت  اِیَاکَ  نستعینس  سٍتۍ،  الوسواسِ  الخناس  چھےٚ  مُناسبت  اِھدِنَا ہَس  سٍتۍ۔  صَدَقَ  اللہ  مَولٰنَا  العظیم  و صَدَق  الرسولہ  النبی  الکریم  وَ  نَحنُ  عَلیٰ  ذَالک  مِنَ  الشاھدینَ  وَ  الشاکِرین  وَ  الحَمدُ  للہ  رَبّ  العَالمِین۔)"
  }
]