[
  {
    "verse_id": 1,
    "translation": "قیامت  وٲژ  نکھہٕ  تہٕ  زوٗنہِ  گٔے  زٕ  ٹُکرٕ۔"
  },
  {
    "verse_id": 2,
    "translation": "تہٕ  اگر  تِم  (کٲفر)  کانٛہہ  نشٲنی  (یعنی  معجزہ)  وُچھان  چِھ  تیٚلہِ  چِھ  بُتھ  پھِران  تہٕ  ونان  چِھ  زِ  (یہِ)  چُھ  ہمیشہ  پیٚٹھہٕ  پکن  وول  طاقتور  جود۔"
  },
  {
    "verse_id": 3,
    "translation": "تہٕ  تِمَو  کۆر  (وۅنۍ  تہِ)  انکار  تہٕ  پننیٚن  خوٲہشاتن  پٔکۍ  پتہٕ  پتہٕ  تہٕ  پۯتھ  کٲم  (ییٚمِیُک  وعدٕہ  چُھ  کرنہٕ  آمُت)  چھے٘  مقرر  وقتس  پیٚٹھ  سپدن  واجِنۍ۔"
  },
  {
    "verse_id": 4,
    "translation": "تہٕ  بے  شک  چھے٘  تِمن  نِشہِ  (گۅڈنِکیٚن  قومن  ہٕنزٕ)  تِژٕھہ  خبرٕ  آمژٕ  یِمن  منٛز  (کفرس  تہٕ  نافرمٲنی  پیٚٹھ  سیٚٹھاہ)  عبرت  تہٕ  ملامت  چِھ۔"
  },
  {
    "verse_id": 5,
    "translation": "(یہِ  قرآن)  چُھ  مکمل  دانٲیی  تہٕ  حکمت  کیا  پتہٕ  تہِ  چِھنا  کھوژناون  وٲلۍ  کانٛہہ  فٲیدٕہ  دِوان؟"
  },
  {
    "verse_id": 6,
    "translation": "لہٰذا  پھِرِو  تۆہۍ  تِمَو  نِشہِ  رۅے،ییٚمہِ  دۅہ  ناد  لاین  وول  (فرشتہٕ)  أکِس  ناگوار  چیزس  (مٲدانِ  حشرس)  کُن  ناد  لایہِ۔"
  },
  {
    "verse_id": 7,
    "translation": "پننہِ  أچھ  بۅن  کُن  رٔٹِتھ  نیرن  قبرو  نِشہِ  زنتہٕ  تِم  چٔھکرِتھ  ہالَو  چِھ۔"
  },
  {
    "verse_id": 8,
    "translation": "ناد  لاین  وٲلِس  کُن  آسن  دوان  دوان  گژھان،  کٲفرآسن  ونان  یہِ  چُھ  سیٚٹھاہ  سخت  دۅہ۔"
  },
  {
    "verse_id": 9,
    "translation": "یِمَو  برونٛہہ  اوس  قومِ  نوحن  (تہِ)  انکار  کۆرمُت۔  پتہٕ  کۆر  تِمَوسٲنِس  (مُرسَل)  بندس  (نُوح  علیہ  السلامس)  انکار  تہٕ  وۆنُکھ،  (یہِ)  چُھ  دیوانہٕ  تہٕ  تِمن  آیہِ  دھمکیہِ  دِنہٕ۔"
  },
  {
    "verse_id": 10,
    "translation": "لہٰذا  کۆر  تِمَو  پننِس  ربّس  دعا  زِ  بہٕ  چُھس  (پننہِ  قوم  کیٚو  ظلمَو  نِشہِ)  عٲجز  وۅنۍ  ہے٘  ژٕ  انتقام۔"
  },
  {
    "verse_id": 11,
    "translation": "پتہٕ  تۯٲوۍ  اَسہِ  روٗدٕرانٛٹھہِ  سان  آسمانٕکۍ  دروازٕہ  یَلہٕ۔"
  },
  {
    "verse_id": 12,
    "translation": "تہٕ  اَسہِ  کٔرۍ  زمین  نِشہِ  ناگ  جٲری۔  لہٰذا  گۆو  (زمین  و  آسمانُک)  آب  اَکی  کامہِ  خٲطرٕ  جمع  یُس  (تِہِندِ  ہلاکت  خٲطرٕ)  گۅڈے  اوس  مقرر  سپُدمُت۔"
  },
  {
    "verse_id": 13,
    "translation": "تہٕ  اَسہِ  کٔرۍ  تِم  (یعنی  نوح  علیہ  السلام)  تختن  ہٕنزِ  تہٕ  میخن  ہٕنزِ  (ناوِ)  پیٚٹھ  سوار۔"
  },
  {
    "verse_id": 14,
    "translation": "یۅسہٕ  سانیٚن  نظرن  برونٛہہ  کنہِ  (سٲنِس  حفاظتس  منٛز)  پکان  ٲس،  (یہِ  سورُے  کینہہ)  اوس  تس  (أکِس)  شخصہٕ  سُنٛد  (یعنی  نوح  علیہ  السلامن  ہُنٛد)  بدلہٕ  ہیٚنہٕ  خٲطرٕ  ییٚمِس  انکار  اوس  آمُت  کرنہٕ۔"
  },
  {
    "verse_id": 15,
    "translation": "تہٕ  بے  شک  تھوو  اسہِ  یہِ  (یعنی  نوح  سٕندِ  طوفانٕکۍ  آثار)  نشٲنی  رٔنگۍ  پتھ  کُن  تیٚلہِ  کیا  چھا  کانٛہہ  سونچن  وول  (تہٕ  نصیحت  رٹن  وول؟﴾"
  },
  {
    "verse_id": 16,
    "translation": "لہٰذا  کِیُتھ  اوس  میون  عذاب  تہٕ  میون  کھوژناوُن؟"
  },
  {
    "verse_id": 17,
    "translation": "تہٕ  بے  شک  چُھ  اَسہِ  قرآن  کۆرمُت  نصیحت  خٲطرٕ  آسان  تیٚلہِ  کیا  چھا  کانٛہہ  نصیحت  رٹن  وول؟"
  },
  {
    "verse_id": 18,
    "translation": "(قومِ) عادن  تہِ  اوس (پیغمبرن  ہُنٛد)  انکار  کۆرمُت  پتہٕ  کِیُتھ  (عبرت  ناک)  روٗد  (تِمن  پیٚٹھ)  میون  عذاب  تہٕ  میون  کھوژناوُن؟"
  },
  {
    "verse_id": 19,
    "translation": "بے  شک  سوٗز  اَسہِ  تِمن  پیٚٹھ  سیٚٹھاہ  سخت  آوازِ  وول  تیز  واوٕ  طوفان  (تِہِندِس  حقس  منٛز)  دٲیمی  بد  قسمتی  ہنٛدس  دۅہس  منٛز۔"
  },
  {
    "verse_id": 20,
    "translation": "یُس  لُکن  اوس  (تِتھہٕ  پٲٹھۍ)  موٗلہٕ  کٔڑِتھ  چھکان  زنتہٕ  تِم  موٗلہٕ  کڑنہٕ  آمتیٚن  کٔھزٕر  کُلیٚن  ہٕندۍ  گۅڈ  چِھ۔"
  },
  {
    "verse_id": 21,
    "translation": "پتہٕ  کِیُتھ  (عبرتناک)  روٗد  میون  عذاب  تہٕ  میون  کھوژناوُن؟"
  },
  {
    "verse_id": 22,
    "translation": "تہٕ  بے  شک  چُھ  اَسہِ  قرآن  کۆرمُت  نصیحت  خٲطرٕ  آسان  تیٚلہِ  کیا  چھا  کانٛہہ  نصیحت  حٲصل  کرن  وول؟"
  },
  {
    "verse_id": 23,
    "translation": "(قومِ)  ثمودن  تہِ  کۆر  کھوژناون  والیٚن  پیغمبرن  ہُنٛد  انکار۔"
  },
  {
    "verse_id": 24,
    "translation": "پتہٕ  لگۍ  تم  وننہ،  کیا  اَکھ  بشر  یُس  اَسی  منٛزٕ  چُھ،أسۍ  کروا  تٔمۍ  سٕنز  پٲروی،  تیٚلہِ  آسو  أسۍ  پٔزۍپٲٹھۍ  گمرٲہی  تہٕ  دیوانگی  منٛز۔"
  },
  {
    "verse_id": 25,
    "translation": "کیا  اَسہِ  سارِوٕیَو  منٛزٕآیا  أمۍ  سٕے  پیٚٹھ  نصیحت  (یعنی  وحی)  سوزنہٕ  بلکہ  چُھ  سُہ  بۆڈ  اَپزِیور،  خۅد  پسند  (تہٕ  تکبرکرن  وول)۔"
  },
  {
    "verse_id": 26,
    "translation": "تِمن  لگہِ  پگاہ  (قیامت  کہ  دۅہے)  پے  زِ  کُس  چُھ  بۆڈ  اَپزِیور،خۅد  پسند  (تہٕ  تکبرکرن  وول)۔"
  },
  {
    "verse_id": 27,
    "translation": "بے  شک  چِھ  أسۍ  تِہِنزِ  آزمایشہِ  خٲطرٕ  اوٗنٹِنۍ  سوزن  وٲلۍ  لہٰذا  (اے  صالح!)  تِہُنٛد  (انجامُک)  کٔرِو  انتظار  بیٚیہِ  روٗزِو  صبرکران۔"
  },
  {
    "verse_id": 28,
    "translation": "تہٕ  تِم  کٔرِیوٗکھ  اَمہِ  کتھہِ  نِشہِ  باخبر  زِ  تِمن  (تہٕ  اوٗنٹِنہِ)  درمیان  چُھ  آب  آمُت  بٲگراونہٕ،  پۯتھ  أکِس  یِیہِ  آبُک  حصہٕ  تٔمۍ  سٕنزِ  وارِ  پیٚٹھ  حٲضر  کرنہٕ۔"
  },
  {
    "verse_id": 29,
    "translation": "پتہٕ  اۆن  تِمَو  (قدار  ناوُک)  پَنُن  اَکھ  سٲتھی  ناد  دِتھ،تٔمۍ  کۆر  (اونٹِنہِ  پیٚٹھ  تلوارِ  سٍتۍ)  حملہٕ  تہٕ  ژٔٹۍنس  ٹٕکہٕ  نٲر۔"
  },
  {
    "verse_id": 30,
    "translation": "پتہٕ  کِیُتھ  (عبرت  ناک)  سَپُد  میون  عذاب  تہٕ  میون  کھوژناوُن؟"
  },
  {
    "verse_id": 31,
    "translation": "بے  شک  سوٗز  اَسہِ  تِمن  پیٚٹھ  اَکھ  انتہٲیی  بیٖم  ناک  آواز  پتہٕ  گٔے  تِم  پٔلۍ  یار  دِنہٕ  وٲلۍ  سٕندِ  ہُریمتہِ  تہٕ  لتہٕ  مۅنجہِ  گٔمتہِ  ژھۅٹٕکۍ  پٲٹھۍ۔"
  },
  {
    "verse_id": 32,
    "translation": "تہٕ  بے  شک  کۆر  اَسہِ  قرآن  نصیحت  خٲطرٕ  سہل  کیا  تیٚلہِ  چھا  کانٛہہ  نصیحت  حٲصل  کرن  وول؟"
  },
  {
    "verse_id": 33,
    "translation": "قومِ  لُوطن  تہِ  کۆر  کھوژناون  والیٚن  ہُنٛد  انکار۔"
  },
  {
    "verse_id": 34,
    "translation": "بے  شک  سوٗز  اَسہِ  تِمن  پیٚٹھ  کنہِ  روٗد  تراون  وول  واوٕ  طوفان  لُوط  (علیہ  السلام)  سٕندیٚو  اولادو  وَرٲے،اَسہِ  بچٲوۍ  تِم  پٔتِمہِ  رٲژ  (عذاب  نِشہِ)۔"
  },
  {
    "verse_id": 35,
    "translation": "پننہِ  طرفہٕ  خاص  انعامہٕ  سان،  یِتھے  پٲٹھۍ  چِھ  أسۍ  تس  شخصس  جزا  دِوان  یُس  شکر  گزار  چُھ  آسان۔"
  },
  {
    "verse_id": 36,
    "translation": "تہٕ  بے  شک  ٲسۍ  تِم  لوطن  (علیہ  السلام)  سانہِ  تھَپہِ  نِشہِ  کھوژنٲوِمٕتۍ  پتہٕ  کۆر  تِمَو  لُکو  تِہِندِس  کھوژناونس  منٛز  شک  کٔرِتھ  انکار۔"
  },
  {
    "verse_id": 37,
    "translation": "تہٕ  بے  شک  کۆر  تِمَو  لُکو  لوطس  (علیہ  السلام)  نِشہِ  تِہِندۍ  پٔژھۍتھَپہِ  نِنُک  ارادٕہ  لہٰذا  تِہٕنزن  أچھن  ہٕنز  ساخت  مِٹٲوِتھ  کرِ  اَسہِ  تِمہٕ  گاشہِ  رۆس۔  پتہٕ  (وۆن  تِمن،)  میانہِ  عذابُک  تہٕ  کھوژناونُک  مزٕہ  وُچِھو۔"
  },
  {
    "verse_id": 38,
    "translation": "تہٕ  بے  شک  ووت  تِمن  پیٚٹھ  صبحٲے  سُلی  ہمیشہ  قٲیم  روزن  وول  عذاب۔"
  },
  {
    "verse_id": 39,
    "translation": "پتہٕ  (آو  تِمن  وَننہٕ،)  میانہِ  عذابُک  تہٕ  کھوژناونُک  مزٕہ  وُچِھو۔"
  },
  {
    "verse_id": 40,
    "translation": "تہٕ  بے  شک  کۆر  اَسہِ  قرآن  نصیحت  خٲطرٕ  سہل  کیا  تیٚلہِ  چھا  کانٛہہ  نصیحت  حٲصل  کرن  وول؟"
  },
  {
    "verse_id": 41,
    "translation": "تہٕ  بے  شک  آے  فرعون  سٕندِس  قومس  نِشہِ  (تہِ)  کھوژناون  وٲلۍ۔"
  },
  {
    "verse_id": 42,
    "translation": "تِمَو  کۆر  سانیٚن  تمام  نِشٲنِین  انکار  پتہٕ  رٔٹۍ  اَسہِ  تِم  سیٚٹھاہ  غٲلب  سیٚٹھاہ  قدرت  وٲلۍ  سٕنزِ  تھَپہِ  ہٕندِ  شانہٕ  مطٲبق۔"
  },
  {
    "verse_id": 43,
    "translation": "(اے  قریشِ  مکّہ!)  کیا  تُہٕندۍ  کٲفر  چھا  تِمَو  (بروٗنٹھِمیٚو)  لُکو  کھوتہٕ  بہتر  کِنہٕ  تُہٕندِ  خٲطرٕ  چُھ  (آسمٲنۍ)  کتابن  منٛزنجات  لیٚکھنہٕ  آمُت  ؟"
  },
  {
    "verse_id": 44,
    "translation": "کِنہٕ  یِم  (کٲفر)  چِھ  ونان  زِأسۍ  چِھ  (عظمت  وٲلِس  نبی  صلی  اللہ  علیہ  وسلمس  پیٚٹھ)  غٲلب  روزن  واجِنۍ  مضبوط  جماعت۔"
  },
  {
    "verse_id": 45,
    "translation": "جلدٕے  کھیٚیہِ  یہِ  جماعت  (بدرکِس  مٲدانس  منٛز)  شکست  تہٕ  یِم  لُکھ  ژلن  شانہٕ  پھِرِتھ۔"
  },
  {
    "verse_id": 46,
    "translation": "بلکہ  چُھ  تِہُنٛد  (اصلی)  وعدٕہ  قیامت  تہٕ  قیامتٕچ  گٔر  چھے٘  سیٚٹھہٕے  سخت  تہٕ  سیٚٹھہٕے  ٹِیٔٹھ۔"
  },
  {
    "verse_id": 47,
    "translation": "بے  شک  چِھ  مجرم  لُکھ  گمرٲہی  تہٕ  دیوانگی  (یانارٕ  کس  گیراوس) منٛز۔"
  },
  {
    "verse_id": 48,
    "translation": "ییٚمہِ  دۅہ  تِم  لُکھ  بُتھۍ  کھکھرِ  جہنمس  کُن  پکناونہٕ  یِن  (پتہٕ  یِیہِ  تِمن  وَننہٕ،)  نارس  منٛز  دَزنُک  مزٕہ  وُچِھو۔"
  },
  {
    "verse_id": 49,
    "translation": "بے  شک  چُھ  اَسہِ  پۯ  تھ  کانٛہہ  چیز  اَکہِ  مقررہ  ڈیزاین  تہٕ  پروگرامہ  مطٲبق  بنوومُت۔"
  },
  {
    "verse_id": 50,
    "translation": "تہٕ  سون  حکم  چُھ  یکدم  تتھہ  پٲٹھۍ  واقع  سپدان  یِتھہٕ  پٲٹھۍ  أچھ  ٹٹوار  گژھان  چُھ۔"
  },
  {
    "verse_id": 51,
    "translation": "تہٕ  بے  شک  کٔرۍ  اَسہِ  تُہٕندۍ  (واریاہ)  دٔرۍ  ہلاک،  چھا  تیٚلہِ  کانٛہہ  نصیحت  حٲصل  کرن  وول؟"
  },
  {
    "verse_id": 52,
    "translation": "تہٕ  یِکینٛژھاہ  (تہِ)  تِمَو  کۆر  چُھ  اعمال  نامن  منٛز  (درج)۔"
  },
  {
    "verse_id": 53,
    "translation": "تہٕ  پۯتھ  کانٛہہ  لۅکٕٹ  تہٕ  بٔڑ  (عمل)  چھے٘  لیٚکھنہٕ  آمٕژ۔"
  },
  {
    "verse_id": 54,
    "translation": "بے  شک  آسن  پرہیز  گار  جنتن  تہٕ  کۅلن  منٛز  (لطف  اندوزسپدان)۔"
  },
  {
    "verse_id": 55,
    "translation": "پاک  مجلِسن  منٛزآسن  (اصلی)  اقتدارکِس  مٲلک  بادشاہ  سٕندِس  خاص  قُربتس  منٛز  (بِہتھ)۔"
  }
]