[
  {
    "verse_id": 1,
    "translation": "تبٲہی  چھےٚ  تس  پرٛتھ  کٲنٛسہِ  شخصہٕ  سٕنٛدِ  باپت  یُس  ﴿بُتِھس  پیٚٹھ﴾  لُکن  طعنہٕ  ﴿دِنُک﴾  تہٕ  ﴿پٔتۍ  پٔتۍ﴾  بُرٲیِیِہ  کرنُک  عٲدی  چُھ۔"
  },
  {
    "verse_id": 2,
    "translation": "ییٚمۍ  مال  جمع  کوٚر  تہٕ  سُہ  تھووُن  گٔنزٕرۍ  گٔنزٕرۍ۔"
  },
  {
    "verse_id": 3,
    "translation": "سُہ  چُھ  سمجھان  زِ  تٔمۍ  سُنٛد  مال  روزِ  ہمیشہِ  تٔمۍ  سٕے  نِشہِ  ﴿دوٚیُم  معنی  ہیٚکہِ  یِتہِ  ٲسِتھ  زِ  سُہ  چُھ  سمجھان  زِ  تٔمۍ  سُنٛد  مال  بخشہِ  أمِس  حیاتِ  جاوِدان  ﴿سۅ  زندگی  یۅسہٕ  نہٕ  ختم  گژِھہ﴾  تہٕ  أمِس  چُھنہٕ  یِہ  خیال  تہِ  یِوان  زِ  اکہِ  دۅہ  چُھ  أمِس  یِہ  سورُے  کینہہ  ترٛٲوِتھ  خٲلی  اتَھو  دُنیا  منٛزٕ  نیرُن﴾"
  },
  {
    "verse_id": 4,
    "translation": "ہرگز  نہٕ،  سُہ  شخص  یِیہِ  چکنا چوٗر  کرن  واجنہِ  جایِہ  اندر  چھکنہٕ۔"
  },
  {
    "verse_id": 5,
    "translation": "تہٕ  توٚہۍ  کیا  زٲنِو  زِ  کیا  چھےٚ  سۅ  چکنا چوٗر  کرن  واجیٚنۍ  جاے؟"
  },
  {
    "verse_id": 6,
    "translation": "اللہ  تعالیٰ  سُنٛد  نار،  خوٗب  گرماونہٕ  آمُت۔"
  },
  {
    "verse_id": 7,
    "translation": "یُس  دِلن  تام  واتہِ۔"
  },
  {
    "verse_id": 8,
    "translation": "سُہ  یِیہِ  تِمن  پیٚٹھ  ترٛٲوِتھ  ﴿ٹھان  دِتھ﴾  بند  کرنہٕ۔"
  },
  {
    "verse_id": 9,
    "translation": "﴿اَتھ  حالتس  منٛز  زِ  تِم  آسن﴾  تَھدیٚن  تَھدیٚن  تھمن  منٛز  ﴿ہیٚنہٕ  آمٕتۍ﴾۔  ﴿اَمِکۍ  ہیٚکن  کینہہ  معنی  ٲسِتھ،  اکھ  یِہ  زِ  جہنمٕکۍ  دروازٕہ  بند  کٔرِتھ  یِن  تِمن  پیٚٹھ  تٔھدۍ  تٔھدۍ  تَھم  ٹھاکنہٕ۔  دوٚیُم  مطلب  چُھس  یِہ  زِ  یِم  مُجرم  آسن  تَھدیٚن  تَھدیٚن  تَھمن  گٔنڈِتھ۔  ترٛییم  یِہ  زِ  اَمہِ  نارٕکۍ  لمبک  آسن  تھمن  ہٕنٛزِ  شکلہِ  منٛز  وۅتھان﴾۔"
  }
]