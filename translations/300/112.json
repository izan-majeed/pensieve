[
  {
    "verse_id": 1,
    "translation": "ؤنِو،  سُہ  اللہ  تعالیٰ  چُھ  کُنُے  ﴿رسول  اللہ  صلی  اللہ  علیہ و سلمن  ٲسۍ  کٲفر  پرٛژھان  زِ  تُہُنٛد  رب  ییٚمِس  توٚہۍ  سٲری  معبود  ترٛٲوِتھ  اَکوے  معبوٗد  چِھو  یژھان  مانناوُن،  کِیُتھ  چُھ؟  تٔمۍ  سُنٛد  نسب  کیا  چُھ؟  کایناتُک  یِہ  میٖراث  کٔمۍ  دِیتُنَس  تہٕ  کُس  آسہِ  تٔمۍ  سُنٛد  وٲرِث؟  یِمن  سوالن  ہٕنٛدِس  جوابس  منٛز  گوٚو  یِہ  سورٕہ  نٲزل۔  تِمن  آو  وَننہٕ  یۅسہٕ  ہستی  توٚہۍ  خۅد  بذات  اللہ  ناوٕ  سٍتۍ  زانان  چِھو  تہٕ  یُس  پنُن  تہٕ  سارِنٕے  مخلوقاتن  ہُنٛد  خٲلق  تہٕ  رٲزِق  مانان  چِھو،  سُے  چُھ  میون  ربّ۔  عربہٕ کیٚن  مشرکن  ہُنٛد  عقیدٕہ  کیا  اوس  اللہ  تعالیٰ  سٕنٛدِس  بارس  منٛز،  سُہ  چُھ  قرآنس  اندر  جایِہ  جایِہ  بیان  کرنہٕ  آمُت۔  وُچِھو:  یونس  آیات  22،  31،  33  نبی  اسرائیل  آیت  67  المومنون  آیات  84 پیٚٹھہٕ 89  العنکبوت  آیات  61  پیٚٹھہٕ  63  الزخرف  آیت 87۔  اَمہِ  علاوٕہ  چُھ  آیتس  منٛز  واحد  بجاے  اَحد  استعمال  کرنہٕ  آمُت۔  اگرچہ  دۅشوٕنۍ  کُنُے  معنی  چُھ  مگر  عربی  زبٲنۍ  منٛز  چُھ  واحد  ناوُک  لفظ  تِمن  تمام  چیزن  خٲطرٕ  استعمال  سپدان  یِم  پانس  اندر  واریاہ  کثرت  تھاوان  آسن۔  مثلاً،  اکھ  نفر،  اکھ  قوم،  اکھ  ملک،  اکھ  جہاں۔  اَتھ  سٲرِسٕے  چِھ  واحد  ونان۔  مگر  احد  نٲوۍ  لفظ  چُھ  صرف  تٔمۍسٕے  خٲطرٕ  استعمال  سپدان  یُس  پرٛتھ  لحاظہٕ  کُنُے  آسہِ  یَتھ  منٛز  نہٕ  کثرت  آسہِ  لبنہٕ  یِوان۔  اَمی  موجوب  چُھ  عربی  زبٲنۍ  منٛز  یِہ  لفظ  صرف  اللہ  تعالیٰ  ہس  خٲطرٕ  مخصوص﴾۔"
  },
  {
    "verse_id": 2,
    "translation": "اللہ  تعالیٰ  چُھ  سارِوٕے  نِشہِ  بے نیاز  تہٕ  سٲری  چِھ  تٔمۍ  سٕنٛدۍ  محتاج۔"
  },
  {
    "verse_id": 3,
    "translation": "نہ  چُھ  تس  کانٛہہ  اولاد  تہٕ  نہ  چُھ  سُہ  کٲنٛسہِ  ہُنٛد  اولاد۔"
  },
  {
    "verse_id": 4,
    "translation": "بیٚیہِ  چُھنہٕ  تس  ہیوٗ  کانٛہہ۔"
  }
]