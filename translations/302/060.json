[
  {
    "verse_id": 1,
    "translation": "اے  ایمان  والیو!  تۆہۍ  مَہ  بنٲوِیوٗکھ  میٲنۍ  تہٕ  پنٕنۍ  دُشمن  دوست  تۆہۍ  چِھو  (پننہِ)  دوستی  ہٕندِ  بٲعث  تِمن  تام  خبرٕ  واتناوان  ییٚلہِ  زن  تِم  تَتھ  حق  سٕے  انکار  چِھ  کران  یُس  تۅہیہِ  نِشہِ  آمُت  چُھ،  تِم  چِھ  رسولس  (صلی  اللہ  علیہ  وسلم)  تہٕ  تۅہیہِ  اَمہِ  وجہ  کِنۍ  (تُہٕندِ  وطنہٕ  نِشہِ)  کڑان  زِ  تۅہیہِ  چُھو  اللہ  تعالیٰ  ہس  پیٚٹھ  یُس  تُہُنٛد  پروردگار  چُھ،  ایمان  اۆنمُت۔  ہرگاہ  تۆہۍ  میانہِ  وَتہِ  منٛز  جہاد  کرنہِ  تہٕ  میٲنۍ  رضا  مندی  ژھانٛڈنہِ  دۯامٕتۍ  چِھو  (تیٚلہِ  مَہ  تھٲوِو  تِمن  سٍتۍ  دوستی)  تۆہۍ  چِھو  تِمن  کُن  ژوٗرِ  ژوٗرِدوستی  ہٕندۍ  پیغام  سوزان  ییٚلہِ  زن  مے٘  وارٕ  پٲٹھۍ  پے  چھے٘  یِکینٛژھاہ  تۆہۍ  کٔھٹِتھ  چِھو  تھاوان  تہٕ  یِکینژھاہ  تۆہۍ  ظٲہر  چِھو  کران،  تہٕ  یُس  شخص  تہِ  تۅہیہِ  منٛزٕ  یہِ  (حرکت)  کرِ  تیٚلہِ  چُھ  سُہ  سیٚزِ  وَتہِ  نِشہِ  ڈۆلمُت۔"
  },
  {
    "verse_id": 2,
    "translation": "ہرگاہ  تِم  تۅہیہِ  پیٚٹھ  دسترس  لبن  تیٚلہِ  (وُچھ  زیٚو)  آسن  تِم  تُہٕندۍ  (ٹاکارٕہ)  دشمن  تہٕ  تِم  زیٹھراون  پنٕنۍ  اَتھہٕ  تہٕ  پننہِ  زیٚوٕ  تۅہیہِ  کُن  بُرٲیی  سان  تہٕ  تِمن  آسہِ  طمع  زِ  تۆہۍ  گٔژِھو  (کُنہِ  پٲٹھۍ)  کٲفر  سپدٕنۍ۔"
  },
  {
    "verse_id": 3,
    "translation": "قیامت  کہ  دۅہ  نَہ  دِنَو  ہرگز  تۅہیہِ  (کٲفرن  تہٕ  مشرکن  ہٕنزٕ)  نزدیکیہِ  فٲیدٕہ  تہٕ  نَہ  تُہٕندۍ  (کٲفر  تہٕ  مشرک)  اولاد،  (تَمہِ  دۅہ  کرِ  اللہ  تعالیٰ)  تۅہیہِ  درمیان  پوٗرٕ  پٲٹھۍ  جدٲے  (مومن  یِن  جنتس  منٛز  تہٕ  کٲفر  یِن  جہنمس  منٛز  سوزنہٕ)،  تہٕ  اللہ  تعالیٰ  چُھ  تِمن  کامیٚن  وارٕ  پٲٹھۍ  وُچھن  وول  یِمہٕ  تۆہۍ  کران  چِھو۔"
  },
  {
    "verse_id": 4,
    "translation": "بے  شک  چُھ  تُہٕندِ  خٲطرٕ  ابراہیمس  (علیہ  السلام)  منٛز  تہٕ  تِہِندیٚن  سٲتھِین  منٛز  بہترین  (اقتداکرنُک)  نمونہٕ،  ییٚلہِ  تِمَو  پننِس  قومس  وۆن،  أسۍ  چِھ  تۅہیہِ  نِشہِ  تہٕ  تِمَو  پۅتلیٚو  نِشہِ  یِمن  تۆہۍ  اللہ  تعالیٰ  ہس  وَرٲے  پوٗزا  چِھو  کران  مکمل  پٲٹھۍ  بیزار  (تہٕ  لاتعلق)،  اَسہِ  کۆر  تۅہیہِ  سارِنٕے  ہُنٛد  نَنہِ  وانہٕ  انکار  اَسہِ  تہٕ  تۅہیہِ  درمیان  دۯایہِ  دشمنی  تہٕ  نفرت  تہٕ  عناد  ہمیشہ  خٲطرٕ  نٔنۍ،  اۆت  تام  زِ  تۆہۍ  أنِو  أکِس  اللہ  تعالیٰ  ہس  پیٚٹھ  ایمان،  مگرابراہیم  (علیہ  السلام)  سُنٛد  پننِس  (رَچھن  وٲلِس)  مٲلِس  یہِ  وَنُن  زِ  بہٕ  منگہٕ  چانہِ  خٲطرٕ  ضرور  مغفرت،  (اوس  صرف  بروٗنٹھِم  کرنہٕ  آمُت  اَکھ  وعدٕہ  یُس  تِمَو  پوٗرٕ  کۆر  تہٕ  سٍتی  پووُکھ  یاد  تہِ)  بیٚیہِ  یہِ  زِ  بہٕ  چُھس  نہٕ  چانہِ  خٲطرٕ  (چانہِ  کفرو  شرکہٕ  کِنۍ)  اللہ  تعالیٰ  سٕنزِ  بارگاہِ  منٛز  کُنہِ  چیزُک  مٲلک۔  (پتہٕ  سپٕدۍ  تِم  یہِ  دعا  کٔرِتھ  قومہٕ  نِشہِ  الگ)  اے  سانہِ  ربّہ!  اَسہِ  کۆر  ژے  پیٚٹھ  بھروسہٕ  تہٕ  اَسہِ  کۆر  ژے  کُن  رجوع  تہٕ  (سارِنٕے)  چُھ  ژے  کُن  واپس  واتُن۔"
  },
  {
    "verse_id": 5,
    "translation": "اے  سانہِ  ربّہ!  ژٕ  مَہ  بناو  اَسہِ  کٲفرن  خٲطرٕ  آزمٲیشہِ  ہُنٛد  سبب  (یعنی  تِم  مَہ  کرُکھ  اَسہِ  پیٚٹھ  مسلّط)  تہٕ  اَسہِ  کر  مغفرت،  اے  سانہِ  ربّہ!  بے  شک  چُھکھ  ژٕے  غلبہ  تہٕ  عزت  وول  سیٚٹھاہ  حکمت  وول۔"
  },
  {
    "verse_id": 6,
    "translation": "بے  شک  چُھ  تُہٕندِ  خٲطرٕ  تِمن  منٛزبہترین  (اِقتداہُک)  نمونہٕ  (خاص  کر)  پۯتھ  تس  شخصس  خٲطرٕ  یَس  اللہ  تعالیٰ  (سٕنزِ  بارگاہِ  منٛز  حٲضری)  ہٕنز  تہٕ  ٲخرت  کہ  دۅہٕچ  امید  چھے٘،  تہٕ  یُس  شخص  بُتھ  چُھ  پھِران  تیٚلہِ  چُھ  بے  شک  اللہ  تعالیٰ  بے  نیاز  تہٕ  پۯتھ  حمدوثناہس  لایق۔"
  },
  {
    "verse_id": 7,
    "translation": "تعجب  چُھنہٕ  زِ  اللہ  تعالیٰ  کرِ  تۅہیہِ  تہٕ  تِمَو  منٛزٕکینٛژھن  لُکن  درمیان  یِمن  سٍتۍ  تۅہیہِ  دشمنی  چھے٘،  (کُنہِ  ساعتہٕ  برونٛہہ  کُن)  دوستی  پٲدٕ  تہٕ  اللہ  تعالیٰ  چُھ  سیٚٹھاہ  قدرت  وول،  تہٕ  اللہ  تعالیٰ  چُھ  سیٚٹھاہ  مغفرت  کرن  وول  سیٚٹھاہ  مہربان۔"
  },
  {
    "verse_id": 8,
    "translation": "اللہ  تعالیٰ  چُھو  نہٕ  تۅہیہِ  اَمہِ  کتھہِ  نِشہِ  ٹھاکھ  کران  زِ  یِمَو  لُکو  تۅہیہِ  سٍتۍ  دیٖنس  (کِس  بارس)  منٛز  جنگ  کۆر  نہٕ  تہٕ  نَہ  چھَہَو  تۆہۍ  تُہٕندیٚو  گرَو  نِشہِ  (یعنی  وطنہٕ  نِشہِ)  کٔڑۍمٕتۍ  زِ  تۆہۍ  کٔرِو  تِمن  سٍتۍ  رٕژرُک  سلوک  تہٕ  تِمن  سٍتۍ  کٔرِو  عدلُک  تہٕ  انصافُک  برتاو  بے  شک  چُھ  اللہ  تعالیٰ  عدل  تہٕ  انصاف  کرن  والیٚن  پسندکران۔"
  },
  {
    "verse_id": 9,
    "translation": "اللہ  تعالیٰ  چُھو  تۅہیہِ  صرف  تِتھیٚن  لُکن  سٍتۍ  دوستی  کرنہٕ  نِشہِ  ٹھاکھ  کران  یِمَو  تۅہیہِ  سٍتۍ  دینس  (کِس  بارس)  منٛز  جنگ  کۆر  تہٕ  تۆہۍ  کٔڑۍہَو  تُہٕندیٚو  گرَو  (یعنی  وطنہٕ)  منٛز  تہٕ  تُہٕندِس  نیٚبر  کڑنس  پیٚٹھ  کۆرُکھ  (تُہٕندیٚن  دشمنن)  مدد۔  تہٕ  یُس  شخص  تِمن  سٍتۍ  دوستی  کرِ  تیٚلہِ  چِھ  تِمَے  لُکھ  ظٲلم۔"
  },
  {
    "verse_id": 10,
    "translation": "اے  ایمان  والیو!  ییٚلہِ  تۅہیہِ  نِشہِ  مومن  خاتونہٕ  ہجرت  کٔرِتھ  یِن  تیٚلہِ  ٲسِیوٗکھ  تِمہٕ  اصل  پٲٹھۍ  پرکھاوان،  اللہ  تعالیٰ  چُھ  تِہِندِ  ایمان  (کہ  حقیقت)  نِشہِ  وارٕ  پٲٹھۍ  باخبر،  پتہٕ  اگرتۅہیہِ  تِہِندِ  مومن  آسنُک  یقین  سپدیٚو  تیٚلہِ  مَہ  سوٗزِیوٗکھ  تِمہٕ  کٲفرن  کُن  واپس،  نَہ  چھے٘  یِمہٕ  (مومن  خاتونہٕ)  تِمن  (کٲفرن)  خٲطرٕ  حلال  تہٕ  نَہ  چِھ  تِم  (کٲفر)  یِمن  (مومن  خاتونن)  خٲطرٕ  حلال،  تہٕ  تِمَو  (کٲفرو)  یُس  (مال  مَہر  کِس  صورتس  منٛز  یِمن  پیٚٹھ)  خرچ  آسہِ  کۆرمُت  سُہ  کٔرِو  تِمن  ادا،تہٕ  تۅہیہِ  پیٚٹھ  چُھنہٕ  اَتھ  (کتھہِ)  منٛز  کانٛہہ  گناہ  زِ  تۆہۍ  کٔرِو  یِمن  سٍتۍ  نکاح  ییٚلہِ  زن  تۆہۍ  تِمن  (خاتونن)  ہُنٛد  مَہر  تِمن  ادا  کٔرِو  تہٕ  (اے  مسلمانو!)  تۆہۍ  تہِ  مَہ  تھٲوِیوٗکھ  کٲفر  زنانہٕ  (پننِس) نکاح  کِس  گنڈس  منٛز  رُکٲوِتھ  تہٕ  تۆہۍ  مٔنگِو  (کٲفرن)  سُہ  (مال)  یُس  تۅہیہِ  (تِمن  خاتونن  پیٚٹھ  مَہر  کِس  صورتس  منٛز)  خرچ  اوسُو  کۆرمُت  تہٕ  تِم  (کٲفر)  مٔنگۍنَو  (تۅہیہِ)  سُہ  (مال)  یُس  تِمَو  (یِمن  خاتونن  پیٚٹھ  مَہر  کِس  صورتس  منٛز)  خرچ  اوس  کۆرمُت،  یۅہے  چُھ  اللہ  تعالیٰ  سُنٛد  حکم،  تہٕ  سُہ  چُھ  تۅہیہِ  درمیان  فٲصلہٕ  کران،  تہٕ  اللہ  تعالیٰ  چُھ  وارٕ  پٲٹھۍ  زانن  وول  سیٚٹھاہ  حکمت  وول۔"
  },
  {
    "verse_id": 11,
    "translation": "تہٕ  ہرگاہ  تُہٕنزو  خاندارِنیو  منٛزٕ  کانٛہہ  تۅہیہِ  نِشہِ  نیٖرِتھ  کٲفرن  کُن  گژِھہ  پتہٕ  (ییٚلہِ)  تۆہۍ  جنگس  منٛز  غٲلب  یِیِو  تہٕ  مالِ  غنیمت  کٔرِو  حٲصل  تیٚلہِ  کٔرِو  (اَمہِ  منٛزٕ)  تِمن  لُکن  یہِٕنزٕ  خاتونہٕ  دۯامژٕ  آسہٕ  تیوٗتاہ  (مال)  ادا  یوٗتاہ  تِمَو  (تِہِندِس  مَہرس  منٛز)  خرچ  اوس  کۆرمُت،  تہٕ  تس  اللہ  تعالیٰ  ہس  روٗزِو  کھوژان  یس  پیٚٹھ  تۅہیہِ  ایمان  چُھو۔"
  },
  {
    "verse_id": 12,
    "translation": "اے  نبی!  ییٚلہِ  تُہٕندِس  خدمتس  منٛز  مومن  خاتونہٕ  اَتھ  کتھہِ  پیٚٹھ  بیعت  کرنہٕ  خٲطرٕ  حٲضر  سپدن  زِ  تِمہٕ  کرن  نہٕ  اللہ  تعالیٰ  ہس  سٍتۍ  کُنہِ  چیزس  شریک  تہٕ  ژوٗر  کرن  نہٕ  تہٕ  بدکٲری  کرن  نہٕ  تہٕ  پنٕنۍاولاد  کرن  نہٕ  قتل  تہٕ  پننیٚو  اَتھوتہٕ  کھۅرو  درمیان  اَنن  نہٕ  کانٛہہ  اَپُز  بہتان  بنٲوِتھ  (یعنی  پننِس  خاوندس  دوکھہٕ  دِتھ  وَنن  نہٕ  کٲنسہِ  غٲر  سٕندِس  شُرِس  پننہِ  مَرِ  زامُت)  تہٕ  (کُنہِ  تہِ)  شریعت  کِس  حکمس  منٛز  کرن  نہٕ  تُہٕنز  نافرمٲنی،  تیٚلہِ  ٲسِو  تۆہۍ  تِمن  بیعت  رَٹان  تہٕ  تِہِندِ  خٲطرٕ  ٲسِو  اللہ  تعالیٰ  ہس  مغفرت  منگان،  بے  شک  چُھ  اللہ  تعالیٰ  بۆڈ  بخشن  وول  سیٚٹھاہ  مہربان۔"
  },
  {
    "verse_id": 13,
    "translation": "اے  ایمان  والیو!  تِتھیٚن  لُکن  سٍتۍ  مَہ  تھٲوِودوستی  یِمن  پیٚٹھ  اللہ  تعالیٰ  چُھ  غضب  ناک  سپُدمُت  بے  شک  چِھ  تِم  ٲخرت  نِشہِ  (تِتھہٕ  پٲٹھۍ)  ناامید  سپٕدۍمٕتۍ  یِتھہٕ  پٲٹھۍ  کٲفر  چِھ  قبرن  منٛز  روزن  والیٚو  نِشہِ  ناامید  سپٕدۍ  مٕتۍ۔"
  }
]