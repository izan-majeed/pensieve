[
  {
    "verse_id": 1,
    "translation": "حامیم  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان) "
  },
  {
    "verse_id": 2,
    "translation": "روشن  کتابِہ  ہُنٛد  قسم۔"
  },
  {
    "verse_id": 3,
    "translation": "بے  شک  چُھ  اسہِ  یہِ  عربی  (زبانۍہُنٛد)  قرآن  بنوومُت  تاکہ  تۆہۍ  لُکھ  ہیٚکِو  سمجھِتھ۔"
  },
  {
    "verse_id": 4,
    "translation": "بے  شک  چُھ  سُہ  اَسہِ  نِشہِ  تمام  کتابن  ہندس  اصلس  (لوحِ  محفوظس)  منٛزثَبت  یقینا  چُھ  (یہِ  تمام  کتابن  پیٚٹھ)  تھدِ  پایُک  سیٚٹھاہ  حکمت  وول۔"
  },
  {
    "verse_id": 5,
    "translation": "تہٕ  کیا  أسۍ  رُکاووٕ  یہِ  نصیحت  تۅہیہِ  نِشہِ  اَتھ  بنیادس  پیٚٹھ  زِ  تۆہۍ  چِھو  حدٕ  نِشہِ  نیرن  وول  قوم۔"
  },
  {
    "verse_id": 6,
    "translation": "تہٕ  بروٗنٹھِمیٚن  لُکن  منٛز  کٲتیاوے  نبی  ٲسۍ  اَسہِ  سوٗزِمٕتۍ۔"
  },
  {
    "verse_id": 7,
    "translation": "تہٕ  کانٛہہ  نبی  اوس  نہٕ  تِمن  نِشہِ  یِوان  مگر  تِم  ٲسۍ  تس  ہزٕل  کران۔"
  },
  {
    "verse_id": 8,
    "translation": "تہٕ  اَسہِ  کٔرۍیِمَو  (مکہٕ  کیٚو  کٲفرو)  کھوتہٕ  زیادٕہ  طاقت  ور  لُکھ  ہلاک  تہٕ  بروٗنٹھِمیٚن  لُکن  ہُنٛد  حال  گُزریاو  (کینٛژھن  جاین  پتھ  کُن)۔"
  },
  {
    "verse_id": 9,
    "translation": "تہٕ  اگر  تۆہۍ  تِمن  پٕۯژِھو  زِ  (سٲری)  آسمان  تہٕ  زمین  کٔمۍ  کٔرۍ  پٲدٕ  تیٚلہِ  ونن  تِم  یقینا  زِ  تِم  چِھ  غٲلب،علم  وٲلۍ  (ربّن)  پٲدٕکٔرۍمٕتۍ۔"
  },
  {
    "verse_id": 10,
    "translation": "ییٚمۍ  تُہٕندِ  خٲطرٕ  زمین  وَتھرُن  بنٲو  تہٕ  اَتھ  منٛز  بناویٚن  تُہٕندِ  خٲطرٕ  وَتہٕ  تاکہ  تۆہۍ  ہیٚکِو  منٛزلِ  مقصودس  تام  وٲتِتھ۔"
  },
  {
    "verse_id": 11,
    "translation": "تہٕ  ییٚمۍ  آسمان  نِشہِ  (ضرورت  کہ)  اندازٕہ  مطٲبق  آب  تروو  پتہٕ  کۆر  آسہِ  تَمہِ  سٍتۍ  مۅردٕ  شہر  زندٕہ،  یِتھے  پٲٹھۍ  یِیِو  تۆہۍ  (تہِ  مرنہٕ  پتہٕ  زمین  نِشہِ)  کڑنہٕ۔"
  },
  {
    "verse_id": 12,
    "translation": "تہٕ  ییٚمۍ  تمام  قٔسمن  تہٕ  صِنفن  ہٕنٛز  مخلوق  پٲدٕ  کٔرتہٕ  تُہٕندِ  خٲطرٕ  بناویٚن  ناوٕ  تہٕ  سمندری  جہاز  تہٕ  چاروٲے  بنٲوِن  یِمن  پیٚٹھ  تۆہۍ  (آبس  تہٕ  ہۅچھرس  پیٚٹھ)  سوار  چِھو  سپدان۔"
  },
  {
    "verse_id": 13,
    "translation": "تاکہ  تۆہۍ  ہیٚکِو  تِہِندیٚن  شانن  (یا  بِہن  جاین)  پیٚٹھ  ٹھیک  پٲٹھۍ  بِہتھ،  پتہٕ  کٔرِو  تۆہۍ  پننِس  ربّ  سٕنز  نعمت  یاد،  ییٚلہِ  تۆہۍ  سکونہٕ  سان  تَتھ  (سوارِ  ہٕنزِ  بِہن  جایہِ)  پیٚٹھ  بِہو  تیٚلہِ  ؤنِو  پاک  چھے٘  سۅ  ذات  ییٚمۍ  یہِ  اَسہِ  تٲبع  کۆر  ییٚلہِ  زن  أسۍ  یہِ  قابوس  منٛزہیٚکا  وون  نہٕ  أنِتھ۔"
  },
  {
    "verse_id": 14,
    "translation": "تہٕ  بے  شک  چِھ  أسۍ  پننِس  ربّس  کُن  ضرورواپس  گژھن  وٲلۍ۔"
  },
  {
    "verse_id": 15,
    "translation": "تہٕ  تِمَو  (مُشرکو)  بنٲوۍ  تٔمۍ  سٕندیٚو  بندو  منٛزٕ  (کینہہ  تٔمۍ  سٕندۍ  اولاد  قرار  دِتھ)  تٔمۍ  سٕندۍ  جُز،  بے  شک  چُھ  انسان  ٹاکارٕہ  پٲٹھۍ  سیٚٹھاہ  ناشکرگزار۔"
  },
  {
    "verse_id": 16,
    "translation": "(اے  کٲفرو!  پننہِ  فکرِ  ہٕندِ  پیمانہٕ  مطٲبق  دِیِو  یۅہے  جواب  زِ)  کیا  تٔمۍ  چھا  پننیو  مخلوقو  منٛزٕ  (خۅد  پننہِ  خٲطرٕ)  کورِ  بناوِ  مَژٕ  تہٕ  تۆہۍ  چِھنَو  نیٚچویٚن  خٲطرٕ  مخصوص  کٔرِتھ  تھٲوِمٕتۍ؟"
  },
  {
    "verse_id": 17,
    "translation": "حالانکہ  ییٚلہِ  تِمَو  منٛزٕ  کٲنسہِ  (تٔمۍسٕندِس  گھرس  منٛز  کورِ  ہٕندِ  زیٚنٕچ)  خبر  چھے٘  دِنہٕ  یِوان  یۅسہٕ  تِمَو  (خدائے)  رحمان  سٕنز  شبیہ  بنٲوِتھ  چھے٘  تھٲومٕژ  تیٚلہِ  چُھ  تٔمۍ  سُنٛد  بُتھ  کِۯہُن  گژھان  تہٕ  غمہٕ  (سٍتۍ)  تہٕ  شرارت  سٍتۍ  چُھس  برنہٕ  یِوان۔"
  },
  {
    "verse_id": 18,
    "translation": "تہٕ  کیا  (اللہ  تعالیٰ  بناویا  تس  پننیٚن  حکمن  منٛز  تہٕ  شراکتس  تہٕ  معاونتس  منٛز  اولاد)  یۅسہٕ  زیورن  تہٕ  پٲراوَس  منٛز  رچھنہٕ  یِیہِ  تہٕ  (طبعیت  چہ  نرمی  بیٚیہِ  شرم  و  حیا  کہ  بٲعث)  آسہِ  نہٕ  لڑایہِ  جھگڑس  منٛز  ٹاکارٕہ  (رایہِ  ہُنٛد  اظہار  کرن  واجِنۍ  تہِ) "
  },
  {
    "verse_id": 19,
    "translation": "تہٕ  تِمَوچِھ  فرشتہٕ  یِم  (خدائے)  رحمان  سٕندۍ  بندٕہ  چِھ  زنانہٕ  قراردِتۍ  مٕتۍ،  کیا  تِم  ٲسیا  تِہٕنزِ  پیدٲیشہِ  پیٚٹھ  حٲضر،  (نَہ)  وۅنۍ  یِیہِ  تِہٕنز  گوٲہی  لیٚکھنہٕ  تہٕ  (قیامت  کہ  دۅہ)  سپدِ  تِمن  پٕۯژھہٕ  گٲر۔"
  },
  {
    "verse_id": 20,
    "translation": "تہٕ  تِم  چِھ  ونان  زِ  ہرگاہ  رحمان  یژھِ  ہے  تیٚلہِ  کرہَو  نہٕ  أسۍ  یِمن  (پۅتلیٚن)  ہٕنز  عبادت،  تِمن  چُھنہٕ  اَمِیُک  (تہِ)  کینہہ  علم  تِم  چِھ  صرف  گیٚل  لگٲوِتھ  اَپزِ  کتھہٕ  ونان۔"
  },
  {
    "verse_id": 21,
    "translation": "کیا  اَسہِ  چھا  تِمن  اَمہِ  برونٛہہ  کانٛہہ  کتاب  تھٲومٕژ  دِتھ  یۅسہٕ  تِم  بطورِ  سَنَد  رٔٹِتھ  چِھ۔"
  },
  {
    "verse_id": 22,
    "translation": "(نَہ)  بلکہ  چِھ  تِم  ونان  بے  شک  وُچھ  اَسہِ  پنٕنۍ  مٲلۍ  بُڈِ  بب  أکِس  ملّتس (تہٕ  مذہبس) پیٚٹھ  تہٕ  یقینا  چِھ  أسۍ  تِہِندِنٕے  نقشِ  قدمن  پیٚٹھ  (پٔکِتھ)  ہدایت  یافتہٕ۔"
  },
  {
    "verse_id": 23,
    "translation": "تہٕ  یِتھے  پٲٹھۍ  سوٗزنہٕ  اَسہِ  کُنہِ  بستی  منٛز  تۅہیہِ  برونٛہہ  کانٛہہ  کھوژناون  وول  مگر  تَتہِ  کیٚو  جٲگیردارو  تہٕ  خۅشحال  لُکو  وۆن،  بے  شک  وُچھ  اَسہِ  پنٕنۍ  مٲلۍ  بُڈِ  بب  أکِس  طریقس  تہٕ  مذہبس  پیٚٹھ  تہٕ  أسۍ  چِھ  یقینا  تِہِندنٕے  نقشِ  قدمن  پیٹھ  پکن  وٲلۍ۔"
  },
  {
    "verse_id": 24,
    "translation": "وۅنن  (یعنی  پیغمبرن  فرموو)،  اگر  چہ  بہٕ  تۅہیہِ  نِشہِ  تَمہِ  (طریقہٕ)  کھوتہٕ  بہتر  ہدایتُک  (دین  تہٕ)  طریقہ  ہیٚتھ  یِمہٕ  یَتھ  پیٚٹھ  تۅہیہِ  پنٕنۍ  مٲلۍ  بُڈِبب  وُچِھ  مٕتۍ  ٲسِیوٗکھ،پتہٕ  وۆن  تِمَو  یِکینٛژھاہ  (تہِ)  ہیٚتھ  ژٕ  سوزنہٕ  چُھکھ  آمُت  أسۍ  چِھ  تَتھ  انکار  کران۔"
  },
  {
    "verse_id": 25,
    "translation": "لہٰذا  ہیۆت  اَسہِ  تِمن  بدلہٕ  وۅنۍ  وُچِھو  تۆہۍ  زِ  انکار  کرن  والیٚن  ہُنٛد  انجام  کِیُتھ  سپُد۔"
  },
  {
    "verse_id": 26,
    "translation": "تہٕ  ییٚلہِ  ابراہیمن  (علیہ  السلام)  پننِس  (اصلی  پیٚترس  مگر  رَچھنہٕ  کہ  نسبتہٕ)  مٲلِس  تہٕ  پننِس  قومس  فرموو،  بے  شک  چُھس  بہٕ  تِمَو  تمام  چیزو  نِشہِ  بے  زار  یِمن  تۆہۍ  پوٗزا  چِھو  کران۔"
  },
  {
    "verse_id": 27,
    "translation": "تس  ذاتس  وَرٲے  ییٚمۍ  بہٕ  پٲدٕ  کۆرنس،لہٰذا  ہاوِ  سُے  مے٘  عنقریب  وَتھ۔"
  },
  {
    "verse_id": 28,
    "translation": "تہٕ  ابراہیمن  (علیہ  السلام)  بنوو  یہِ  (توحیدُک  کلمہٕ)  پننِس  نسلس  تہٕ  ذریّتس  منٛز  موجود  روزن  وول  کلمہٕ  تاکہ  تِم  روزن  (اللہ  تعالیٰ  ہس  کُن)  رجوع  کران۔"
  },
  {
    "verse_id": 29,
    "translation": "بلکہ  چُھ  مے٘  یِمن  تہٕ  یہِندیٚن  آباء  و  اجدادن  (تٔمۍ  سٕے  ابراہیم  علیہ  السلام  سٕندِ  خٲراتہٕ  تہٕ  واسطہٕ  سٍتۍ  یَتھ  دنیاہس  منٛز)  فٲیدٕہ  واتنوومُت  یۆت  تام  زن  یِمن  نِشہِ  حق  (یعنی  قرآن)  تہٕ  واضح  تہٕ  ٹاکارٕہ  بیان  وول  رسول  (صلی  اللہ  علیہ  وسلم)  تشریف  ہیٚتھ  آو۔"
  },
  {
    "verse_id": 30,
    "translation": "تہٕ  ییٚلہِ  تِمن  نِشہِ  حق  ووت  پتہٕ  لوگُکھ  وَنُن،  یہِ  چُھ  جود  تہٕ  أسۍ  چِھ  اَتھ  انکار  کران۔"
  },
  {
    "verse_id": 31,
    "translation": "تہٕ  وَننہِ  لٔگۍ،یہِ  قرآن  کیازِ  آو  نہٕ  (مکہ  تہٕ  طائف  چو)  دۅیو  بستی  یَو  منٛزٕ  کٲنسہِ  بٔڑِس  مٔہنِوِس  (یعنی  کٲنسہِ  جٲگیردارس،  سردارس  تہٕ  مالدارس)  پیٚٹھ  نٲزل  کرنہٕ؟"
  },
  {
    "verse_id": 32,
    "translation": "کیا  تُہٕندِس  ربّ  سٕندِس  رحمتس  چھا  یِم  لُکھ  بٲگراوان؟  أسۍ  چِھ  یِمن  درمیان  دنیٲوی  زندگی  منٛز  یہِنٛز  معیشت  (یعنی  معیشتکۍاسباب)  بٲگراوان  تہٕ  أسی  چِھ  یِمَو  منٛزکینٛژھن  دِوان  کینٛژھن  پی٘ٹھ (وسٲیلن  تہٕ  دولتس  منٛز)  درجاتن  منٛز  فوقیت  (کیا  أسۍ  چھا  یہِ  اَمہِ  موجوب  کران)  زِ  یِمَو  منٛزٕ  کرن  کینہہ  (یِم  امیر  چِھ)  کینٛژھن  (غریبن)  ہزٕل  (یہِ  چُھ  غریبی  ہُنٛد  ہزٕل  زِ  تو٘ہۍ  سمجھوٗن  نہٕ  اَمہِ  وجہ  کِنۍ  کانٛہہ  نبوت  کہ  رحمتُک  حقدارٕے)  تہٕ  تُہٕندِس  ربّ  سٕنز  رحمت  چھے٘  تَمہِ  (دولت)  نِشہِ  بہتر  یتھ  تِم  جمع  کران  (تہٕ  تکبرکران)  چِھ۔"
  },
  {
    "verse_id": 33,
    "translation": "تہٕ  اگر  یہِ  آسِہے  نہٕ  زِ  سٲری  لُکھ  بنن  (کفرس  پیٚٹھ  یِکہٕ  وٹہٕ  سپدِتھ)  اَکٲے  مِلّت  تیٚلہِ  بناوہَو  أسۍ  (خدائے)  رحمانس  سٍتۍ  کفرکرن  والیٚن  تمام  لُکن  ہٕندیٚن  گرَن  ہٕندۍ  چھت  (تہِ)  رۅپہٕ  سٕندۍ  تہٕ  ہیرٕ  (تہِ)  یِمن  پیٚٹھ  تِم  کھسان  چِھ۔"
  },
  {
    "verse_id": 34,
    "translation": "تہٕ  (یِتھے  پٲٹھۍبناوہَو)  تِہٕندیٚن  گرَن  ہٕندۍ  دروازٕہ  (تہِ  رۅپہٕ  سٕندۍ)  تہٕ  تخت  (تہِ)  یِمن  پیٚٹھ  تِم  مسندٕ  چِھ  لگاوان۔"
  },
  {
    "verse_id": 35,
    "translation": "تہٕ  (رۅپس  پیٚٹھ  کرہَو)  سۅنُک  تہٕ  جوٲہراتن  ہُنٛد  پٲراو  تہِ،  تہٕ  یہِ  سورُے  کینہہ  چِھ  دنیٲوی  زندگی  ہٕنٛز  عارضی  تہٕ  معمولی  پونٹھکھ،  تہٕ  ٲخرت  (ےعنی  ٲخرتُک  حُسن  تہٕ  پٲراو)  چُھ  تُہٕندِس  ربّس  نِشہِ  (یُس)  صرف  پرہیزگارن  خٲطرٕ  چُھ۔"
  },
  {
    "verse_id": 36,
    "translation": "تہٕ  یُس  شخص  (خدائے)  رحمان  سٕندِ  یادٕ  نِشہِ  غفلت  وَرتاوِ  تیٚلہِ  چِھ  أسۍ  تٔمۍ  سٕندِ  خٲطرٕ  اَکھ  شیطان  مسلّط  کران  یُس  پۯتھ  وقتہٕ  تس  سٍتۍرٔلِتھ  چُھ  روزان۔"
  },
  {
    "verse_id": 37,
    "translation": "تہٕ  تِم  (شیطان)  چِھ  تِمن  (ہدایت  چہ)  وَتہِ  نِشہِ  رُکاوان  تہٕ  تِمن  چُھ  یۅہے  گمان  روزان  زِ  تِم  چِھ  ہدایت  یافتہٕ۔"
  },
  {
    "verse_id": 38,
    "translation": "اۆت  تام  زِ  ییٚلہِ  سُہ  اَسہِ  نِشہِ  یِیہِ  پتہٕ  وَنہِ  (پننِس  سٲتھی  شیطانس)،  اے  کاش!  مے٘  تہٕ  ژے٘  منٛزباگ  آسِہے  مشرقُک  تہٕ  مغربُک  دوٗریٚر  لہٰذا  اوسُکھ  (ژٕ)  سیٚٹھاہ  بدترین  سٲتھی۔"
  },
  {
    "verse_id": 39,
    "translation": "تہٕ  أزۍکہ  دۅہہ  آسہِ  نہٕ  تۅہیہِ  (یہِ  تمنا  کرُن)  فٲیدٕہ  دِنہٕ  وول  ییٚلہِ  زن  تۆہۍ  (سٲرِسٕے  وٲنسہِ)  ظلم  روٗدِو  کران  (اَز)  گٔژِھو  تۆہۍ  سٲری  عذابس  منٛز  شریک۔"
  },
  {
    "verse_id": 40,
    "translation": "پتہٕ  کیا  تۆہۍ  بوزنٲوِیوٗکھہٕ  زٔرۍ  کِنہٕ  اَنۍ  تہٕ  تِمن  لُکن  ہٲوِوٕہ  ہدایتٕچ  وَتھ  یِم  ٹاکارٕہ  گمرٲہی  منٛز  چِھ۔"
  },
  {
    "verse_id": 41,
    "translation": "وۅنۍاگر  أسۍ  تۆہۍ  (دُنیا  نِشہِ)  نِمَو  تیٚلہِ  تہِ  چِھ  أسۍ  یِمن  بدلہٕ  ہیٚنہٕ  وٲلۍ۔"
  },
  {
    "verse_id": 42,
    "translation": "نَتہٕ  ہاوَو  أسۍ  تۅہیہِ  سُہ  (عذابٕے)  ییٚمِیُک  اَسہِ  تِمن  سٍتۍ  وعدٕہ  چُھ  کۆرمُت،  لہٰذا  چِھ  أسۍ  تِمن  پیٚٹھ  مکمل  قدرت  تھاون  وٲلۍ۔"
  },
  {
    "verse_id": 43,
    "translation": "لہٰذا  روٗزِو  تۆہۍ  تَتھ  (قرآنس)  مضبوطی  سان  تَھپھ  کٔرِتھ  یُس  تۅہیہِ  کُن  وحی  چُھ  کرنہٕ  آمُت،  بے  شک  چِھو  تۆہۍ  سیٚزِ  وَتہِ  پیٚٹھ  (قٲیِم)۔"
  },
  {
    "verse_id": 44,
    "translation": "تہٕ  یقینا  چُھ  یہِ  (قرآن)  تُہُنٛدِ  خٲطرٕ  تہٕ  تُہٕندِ  اُمّت  خٲطرٕ  عظیم  شرف،  تہٕ  (اے  لوٗکو!) عنقریب  یِیَو  تۅہیہِ  پٕۯژھنہٕ  (زِ  تۅہیہِ  کوتاہ  کۆرُو  قرآنس  سٍتۍ  تعلق  اُستوار)۔"
  },
  {
    "verse_id": 45,
    "translation": "تہٕ  یِم  رسول  اَسہِ  تۅہیہِ  برونٛہہ  سوٗزۍ  تۆہۍ  پٕۯژِھو  تِمن  زِ  کیا  اَسہِ  ٲسِیا  (خدائے)  رحمانس  وَرٲے  بیٚیہِ  کینہہ  معبود  بنٲوِمٕتۍ  زِ  تِہٕنز  بندگی  گژِھہ  یِنۍ  کرنہٕ۔"
  },
  {
    "verse_id": 46,
    "translation": "تہٕ  پٔزۍپٲٹھۍ  سوٗز  اَسہِ  موسیٰ  (علیہ  السلام)  پننہِ  نِشٲنِیہِ  دِتھ  فرعونس  تہٕ  تٔمۍ  سٕندیٚن  سردارن  کُن  پتہٕ  وۆن  تِمَو،  بے  شک  چُھس  بہٕ  تمام  عالمن  ہٕندِس  پروردگارٕ  سُنٛد  رسول۔"
  },
  {
    "verse_id": 47,
    "translation": "پتہٕ  ییٚلہِ  تِم  سانہِ  نِشٲنِیہِ  ہیٚتھ  تِمن  نِشہِ  آے  پتہٕ  لوگ  تِمَو  تَمی  ساعتہٕ  تِمن  (نِشٲنِیَن)  پیٚٹھ  آسُن۔"
  },
  {
    "verse_id": 48,
    "translation": "تہٕ  أسۍ  ٲسۍ  نہٕ  تِمن  کانٛہہ  نِشٲنی  ہاوان  مگر  (یہِ  زِ)  سۅ  ٲس  پننہِ  بروٗنٹھِمہِ  ہِشہِ  نِشٲنی  کھوتہٕ  تہِ  کٔھسِتھ  آسان  تہٕ  (ٲخر  کار)  رٔٹۍ  اَسہِ  تِم  (واریاہہِ  لٹہِ)  عذابس  منٛز  تاکہ  تِم  پھیرن  باز۔"
  },
  {
    "verse_id": 49,
    "translation": "تہٕ  تِم  لٔگۍ  وننہ،  اے  جٲدۍ  گرا!  ژٕ  کر  پننِس  ربّس  سانہِ  خٲطرٕ  تَمہِ  وعدٕہ  مطٲبق  دعا  یُس  تٔمۍ  ژے٘  سٍتۍ  چُھ  کٔرِتھ  تھوومُت  (تیٚلہِ)  بنو  أسۍ  بے  شک  ہدایت  یافتہٕ۔"
  },
  {
    "verse_id": 50,
    "translation": "پتہٕ  ییٚلہِ  اَسہِ  (موسیٰ  سٕندِ  دعا  سٍتۍ)  سُہ  عذاب  تِمَن  نِشہِ  دوٗر  کۆرپتہٕ  لوگ  تِمَو  فوراً  وعدٕہ  پھُٹراوُن۔"
  },
  {
    "verse_id": 51,
    "translation": "تہٕ  فرعونن  کۆر  پننِس  قومس  منٛز  (فخرٕسان)  آلو  (تہٕ)  وۆنُن،  اے  میانہِ  قومہٕ!  کیا  مصرُک  ملک  چُھنا  میٲنِس  قبضس  منٛز  تہٕ  یِمہٕ  کۅلہٕ  یِمہٕ  مے٘  بٔنۍ  کِنۍ  (یعنی  میٚانیٚن  محل  خانن  بٔنۍ  کِنۍ)  پکان  چھے٘  (کیا  یِم  چھَنا  میانہٍِ)  تیٚلہِ  کیا  تۅہیہِ  چُھو  نا  اَتھہِ  یِوان؟"
  },
  {
    "verse_id": 52,
    "translation": "کیا  (یہِ  چھَنا  حقیقت  زِ)  بہٕ  چُھس  أمِس  شخصہ  سندِکھوتہٕ  بہتر  یُس  ؤسۍ  پایہِ  تہٕ  بے  وقعت  چُھ  تہٕ  ٹھیک  پٲٹھۍ  چُھنہٕ  کتھ  تہِ  کٔرِتھ  ہیٚکان؟"
  },
  {
    "verse_id": 53,
    "translation": "وۅنۍ  (ہرگاہ  یہِ  رسول  پٔزۍیور  چُھ  تیٚلہِ)  کیازِ  چِھنہٕ  أمِس  پیٚٹھ  (لاگنہٕ  خٲطرٕ)  سۅنہٕ  سٕندۍ  کٔرۍسوزنہٕ  یِوان  نَتہٕ  کیازِ  چِھنہٕ  أمِس  سٍتۍ  فرشتہٕ  یِوان  جمع  سپدِتھ  (پیۆٹھُس  پیٚٹھ) ؟"
  },
  {
    "verse_id": 54,
    "translation": "لہٰذا  بنوو  تٔمۍ  (یِمَو  کتھو  سٍتۍ)  پَنُن  قوم  بے  وقوف،  پتہٕ  مون  تِمَو  لُکو  تٔمۍ  سُنٛد  وَنُن،  بے  شک  ٲسۍ  تِم  لُکھٕے  نافرمان  قوم۔"
  },
  {
    "verse_id": 55,
    "translation": "پتہٕ  ییٚلہِ  تِمَو  (موسیٰ  علیہ  السلامن  ہٕندِس  شانس  منٛز  گستٲخی  کٔرِتھ)  اَسہِ  سخ  شرارت  کھول  (پتہٕ)  ہیۆت  اَسہِ  تِمن  بدلہٕ  تہٕ  اَسہِ  کٔرۍ  تِم  سٲری  غرق۔"
  },
  {
    "verse_id": 56,
    "translation": "لہٰذا  بنأوۍ  اَسہِ  تِم  گٔمٕتۍ  گُزریمٕتۍ  تہٕ  (اَمہِ)  پتہٕ  یِنہٕ  والیٚن  خٲطرٕ  بنٲوۍ  عبرتُک  نمونہٕ۔"
  },
  {
    "verse_id": 57,
    "translation": "تہٕ  ییٚلہِ  (عیسیٰ)  ابنِ  مریم  (علیھا  السلام)  سٕنزمثال  یِیہِ  بیان  کرنہٕ  تیٚلہِ  چِھ  تَمہِ  وقتہٕ  تُہٕندِ  قومٕکۍ  (لُکھ)  اَمہِ  سٍتۍ  (خۅش  گٔژِھتھ)  اَسان۔"
  },
  {
    "verse_id": 58,
    "translation": "تہٕ  ونان  چِھ  زِسٲنۍ  معبود  چھا  بہتر  کِنہٕ  سُہ  (عیسیٰ  علیہ  السلام)،  تِم  چِھ  تۅہیہِ  سٍتۍ  یہِ  کتھ  صرف  ژُونہٕ  خٲطرٕ  کران،  بلکہ  چِھ  تِم  لُکھ  سخ  لڑایہِ  گٔرۍ۔"
  },
  {
    "verse_id": 59,
    "translation": "تِم  (عیسیٰ  علیہ  السلام)  ٲسۍ  صرف  اَکھ  (برگزیدٕہ)  بندٕہ  یِمن  پیٚٹھ  اَسہِ  انعام  کۆر  تہٕ  تِم  ٲسۍ  اَسہِ  بنی  اسرائیل  خٲطرٕ  (پننہِ  قدرتُک)  نمونہٕ  بنٲوِمٕتۍ۔"
  },
  {
    "verse_id": 60,
    "translation": "تہٕ  ہرگاہ  أسۍ  ییٚژھ  ہَو  تیٚلہِ  کرہَو  تُہٕندِ  بدلہٕ  أسۍ  زمینس  منٛز  فرشتہٕ  پٲدٕ  یِم  تُہٕندۍ  جانشین  آسہن۔"
  },
  {
    "verse_id": 61,
    "translation": "تہٕ  بے  شک  سہُ  (یعنی  عیسیٰ  علیہ  السلام  یی٘لہ  آسمانہٕ  پی٘ٹھہٕ  وَسن،  تِہُند  وسُن) آسہِ  قیامتُک  (نزدیک  آسنُک)  علم (یعنی  علمُک  سبب)،لہٰذا  کٔرۍ  زی٘و  نہٕ  تو٘ہۍ  اَتھ  منٛز  ہرگز  شک  تہٕ  میٲنۍ  پٲروی  روٗزی٘و  کران،یہِ  چھے٘  سی٘ز  وَتھ۔"
  },
  {
    "verse_id": 62,
    "translation": "تہٕ  شیطان  گژھیٚو  نہٕ  ہرگز  تۅہیہِ  (اَمہِ  وَتہِ  نِشہِ)  رُکٲوِتھ  ہیٚکُن  بے  شک  چُھ  سُہ  تُہُنٛد  ٹاکارٕہ  دشمن۔"
  },
  {
    "verse_id": 63,
    "translation": "تہٕ  ییٚلہِ  عیسیٰ  (علیہ  السلام)  واضح  نِشٲنِیہِ  ہیٚتھ  آے  پتہٕ  وۆن  تِمَو،  یقینا  چُھس  بہٕ  تۅہیہِ  نِش  حکمت  تہٕ  دانٲیی  ہیٚتھ  آمُت  تہٕ  (اَمہِ  موجوب  چُھس  آمُت)  زِ  کینہہ  کتھہٕ  یِمن  منٛز  تۆہۍ  اختلاف  چِھو  کران  کرٕ  وارٕ  پٲٹھۍ  تُہٕندِ  خٲطرٕ  واضح،  لہٰذا  کھوٗژِو  تۆہۍ  اللہ  تعالیٰ  ہس  بیٚیہِ  کٔرِو  میٲنۍ  اطاعت۔"
  },
  {
    "verse_id": 64,
    "translation": "بے  شک  چُھ  اللہ  تعالیٰ  ہٕے  میون  (تہِ)  ربّ  تہٕ  تُہُنٛد  (تہِ)  ربّ،  لہٰذا  کٔرِو  تٔمۍ  سٕنزٕے  عبادت۔  یٔہے  چھے٘  سیٚز  وَتھ۔"
  },
  {
    "verse_id": 65,
    "translation": "پتہٕ  گٔے  تِمن  درمیان  (پانہٕ  وٲنی)  مختلف  فرقہٕ،  لہٰذا  یِمَو  لُکو  ظلم  کۆر  تِہِندِ  خٲطرٕ  چھے٘  دگ  تُلوٕنہِ  دۅہ  کہ  عذابٕچ  خرٲبی۔"
  },
  {
    "verse_id": 66,
    "translation": "یِم  لُکھ  کتھ  چِھ  پۯاران  (بس  أتھۍ)  زِ  قیامت  یِیہِ  تِمن  پیٚٹھ  اچانک  تہٕ  تِمن  آسہِ  نہٕ  پے  تہِ۔"
  },
  {
    "verse_id": 67,
    "translation": "سٲری  دوست  تہٕ  احباب  آسن  تَمہِ  دۅہ  اَکھ  أکۍ  سٕندۍ  دشمن  پرہیزگارو  وَرٲے  (تِہٕنزٕے  دوستی  تہٕ  رفاقت  یِیہِ  بکار)۔"
  },
  {
    "verse_id": 68,
    "translation": "(تِمن  یِیہِ  فرماونہٕ)،  اے  میانیٚو  (قریبی)  بندو!  أزۍکہ  دۅہ  نَہ  چُھ  تۅہیہِ  پیٚٹھ  کانٛہہ  خوف  تہٕ  نَہ  سپدِو  تۆہۍ  غمگین۔"
  },
  {
    "verse_id": 69,
    "translation": "(یِم)  چِھ  تِم  لُکھ  یِمَو  سانیٚن  آیاتن  پیٚٹھ  ایمان  اۆن  تہٕ  ہمیشہ  روٗدۍ  (سٲنِس)  فرمانس  تٲبع۔"
  },
  {
    "verse_id": 70,
    "translation": "تۆہۍ  تہٕ  تۅہیہِ  سٍتۍ  رلن  وٲلۍ  سٲتھی  (سٲری)  أژِو  جنتس  (جنتہٕ  چو  نعمتوٗراحتو  تہٕ  لذّتو  سان)  یِیَو  تۅہیہِ  عزت  کرنہٕ۔ ﴿مفسرین  کرامو  چُھ  آیتِ  کریمہ  ہس  منٛز،  اَزوَاجُکُم ﴿لفظُک﴾  معنی  خاندارنیٚو  علاوہ  قریبی  سٲتھی  تہِ  کوٚرمُت۔یتھہ  پٲٹھی  زن  امام  قرطبی  ین  چُھ،  الجامع  الاحکام  القرآن  ﴿111،16﴾  منٛز،  امام  ابنِ  کثیرن  تفسیرِالقرآن  العظیم  ﴿134،4﴾  منٛز  تہٕ  علامہ  شوکانی  ین  چُھ  فتح  القدیر﴿563،4﴾  منٛز  یہِ  معنی  بیان  کوٚرمُت۔  اتھی  بنیادس  یَٹھ  چُھ  یتھ  جایہِ  اَزوَاج  ﴿لفظُک﴾  معنی  خاندارنیٚو  بجایہِ  سٍتۍ  رلن  وٲلۍ  سٲتھی  کرنہ  آمُت۔"
  },
  {
    "verse_id": 71,
    "translation": "تِمن  پیٚٹھ  یِیہِ  سۅنہٕ  سٕندیٚن  پلیٹن  تہٕ  گلاسن  ہُنٛدگردش  کرناونہٕ  تہٕ  تَتہِ  آسن  تِم  سٲری  چیز  (موجود)  یِم  دِل  یژھن  تہٕ  (یِمَو  سٍتۍ)  أچھن  آرام  یِیہِ  تہٕ  تۆہۍ  روٗزِو  تَتہِ  ہمیشہ۔"
  },
  {
    "verse_id": 72,
    "translation": "تہٕ  (اے  پرہیزگارو!)  یہِ  چُھ  سُہ  جنت  یٚمِکۍ  تۆہۍ  مٲلک  چِھو  بناونہٕ  آمٕتۍ،  تِمن  (عملن)  ہٕندِ  بدلہٕ  یِمہٕ  تۆہۍ  کران  ٲسۍوُ۔"
  },
  {
    "verse_id": 73,
    "translation": "تُہٕندِ  خٲطرٕ  چِھ  اَتھ  منٛز  کثرت  سان  میٚوٕہ  تۆہۍ  روٗزِوتِمَو  منٛزٕ  کھیٚوان۔"
  },
  {
    "verse_id": 74,
    "translation": "بے  شک  چِھ  مجرم  لُکھ  جہنم  کِس  عذابس  منٛز  ہمیشہ  روزن  وٲلۍ۔"
  },
  {
    "verse_id": 75,
    "translation": "یُس  نہٕ  تِمن  نِشہِ  لۆژراونہٕ  یِیہِ  تہٕ  تِم  روزن  تَتھ  منٛزناامید  سپدِتھ  پیٚتھ۔"
  },
  {
    "verse_id": 76,
    "translation": "تہٕ  اَسہِ  کۆر  نہٕ  تِمن  پیٚٹھ  ظلم  البتہ  تِم  ٲسۍ  پانے  ظلم  کرن  وٲلۍ۔"
  },
  {
    "verse_id": 77,
    "translation": "تہٕ  تِم  کرن  (جہنم  کِس  داروغس)  آلو،  اے  مٲلک!  تُہُنٛد  ربّ  دِیِن  اَسہِ  موت  (تیٚلہِ  چُھ  ٹھیک)۔  سُہ  وَنہِ  زِ  تۆہۍ  چِھو (وۅنۍ  أتھۍ  حالس  منٛزٕ) ہمیشہ  روزن  وٲلۍ۔"
  },
  {
    "verse_id": 78,
    "translation": "بے  شک  اۆن  اَسہِ  تۅہیہِ  نِشہِ  حق  مگر  تۅہیہِ  منٛزٕ  ٲسۍ  اکثر  لُکھ  حقس  ناپسند  کران۔"
  },
  {
    "verse_id": 79,
    "translation": "کیا  تِمَو  (یعنی  مکہ  کیٚو  کٲفرو)  چھا  (رسول  صلی  اللہ  علیہ  وسلمن  خلاف  کانٛہہ  تدبیر)  پۅختہٕ  کٔرمٕژ  تیٚلہِ  چِھ  أسۍ  (تہِ)  پۅختہٕ  فٲصلہٕ  کرن  وٲلۍ۔"
  },
  {
    "verse_id": 80,
    "translation": "کیا  تِم  چھا  گمانہٕ  کران  زِ  أسۍ  چِھنہٕ  تِہٕنزٕ  کٔھٹِتھ  کتھہٕ  تہٕ  تِہٕنزٕ  کنہٕ  شیٚچھہِ  بوزان؟  کیازِ  نہٕ  (ضرور  چِھ  بوزان)  تہٕ  سٲنۍ  سوزنہٕ  آمٕتۍ  فرشتہٕ  تہِ  چِھ  تِمن  نِشہِ  لیٚکھان  آسان۔"
  },
  {
    "verse_id": 81,
    "translation": "فرمٲوِو  زِ  ہرگاہ  (بفرضِ  محال)  رحمانس  (نِشہِ)  کانٛہہ  لڑکہ  آسِہے  (یا  اولاد  آسِہے)  تیٚلہِ  آسہا  بہٕ  سارِوٕے  برونٛہہ  (تٔمۍ  سٕنز)  عبادت  کرن  وول۔"
  },
  {
    "verse_id": 82,
    "translation": "آسمانن  ہُنٛد  تہٕ  زمینُک  پروردگار،  عرشُک  مٲلک  چُھ  پاک  تِمَو  کتھو  نِشہِ  یِمہٕ  یِم  ونان  چِھ۔"
  },
  {
    "verse_id": 83,
    "translation": "لہٰذا  ترٲوِیوٗکھ  تۆہۍ  یِم،  روٗزِن  بے  کار  بحثن  منٛزپیٚتھ  تہٕ  روٗزِن  فضول  کھیل  گِندان  یۆت  تام  زِ  پَنُن  سُہ  دۅہ  وُچھن  ییٚمِیُک  یمن  سٍتۍ  وعدٕہ  چُھ  یِوان  کرنہٕ۔"
  },
  {
    "verse_id": 84,
    "translation": "تہٕ  سۅے  ذات  چھے٘  آسمانس  منٛز  معبود  تہٕ  زمینس  منٛز  (تہِ)  چِھ  معبود  تہٕ  سُہ  چُھ  سیٚٹھاہ  حکمت  وول  سیٚٹھاہ  علم  وول۔"
  },
  {
    "verse_id": 85,
    "translation": "تہٕ  سۅ  ذات  چھے٘  سیٚٹھاہ  برکت  واجِنۍ  ییمۍ  سٕندِ  خٲطرٕ  آسمانن  ہنٛز  تہٕ  زمینٕچ  بادشاہت  چھے٘  تہٕ  (تِہٕنز  تہِ)  یِکینٛژھاہ  یِمن  منٛزباگ  چُھ،  تہٕ  قیامتُک  (یعنی  قیامت  کہ  وقتُک)  علم  (تہِ)  چُھ  تٔسۍ  نِشہِ،تہٕ  تۆہۍ  یِیِو  تٔسۍ  کُن  واپس  نِنہٕ۔"
  },
  {
    "verse_id": 86,
    "translation": "تہٕ  یہِٕنز  یِم  (کٲفرلُکھ)  اللہ  تعالیٰ  ہس  وَرٲے  عبادت  چِھ  کران  تِمن  چُھنہٕ  سفٲرش  کرنُک  (کٕہٕنۍ)  اختیار  مگر  (تِمن  برعکس  چُھ  سفٲرش  کرنُک  اختیار  تِمن)  یِمَو  حقٕچ  گوٲہی  دِژ  تہٕ  تِم  ٲسۍ  تَتھ  (یقین  سان)  زانان  تہِ۔"
  },
  {
    "verse_id": 87,
    "translation": "تہٕ  ہرگاہ  تۆہۍ  یِمن  پٕۯژِھو  زِ  تِم  کٔمۍ  کٔرۍ  پٲدٕ  تیٚلہِ  وَنن  ضروراللہ  تعالیٰ  ہن،  پتہٕ  کور  کُن  چِھ  تِم  ڈٔلِتھ  پکان۔"
  },
  {
    "verse_id": 88,
    "translation": "تہٕ  تٔمِس  (عظمت  وٲلِس  صلی  اللہ  علیہ  وسلم)  سٕندِ  (یِتھہٕ  پٲٹھۍ)  وَننُک  قسم  زِ  یاربّ!  بے  شک  چِھ  یِم  تِتھۍ  لُکھ  یِم  ایمانٕے  چِھنہٕ  اَنان۔"
  },
  {
    "verse_id": 89,
    "translation": "لہٰذا  (میانہِ  ٹاٹھہِ!)  تۆہۍ  پھِرو  تِمن  نِشہِ  رۅے  تہٕ  (یِتھہٕ  پٲٹھۍ)  ؤنِو،  (بس  سٲنۍ)  سلام،  پتہٕ  لگہِ  تِمن  سیٚٹھاہ  جل  (پننہِ  حشرُک)  پے۔"
  }
]