[
  {
    "verse_id": 1,
    "translation": "قسم  چھُ  تِمن  گُریٚن  ہُنٛد  یِمن  دور  تُلنہٕ  وِزِ  پھرٛکھ  کھسان  چھُ۔"
  },
  {
    "verse_id": 2,
    "translation": "توپتہٕ  چھُ  قسم  تِمن  گُریٚن  ہُنٛد  یِم  کنیٚن  پٮ۪ٹھ  نعل  دار  پَڈر  تراونہٕ  سٍتۍ  رہہ  ترٛاوان  چھِ۔"
  },
  {
    "verse_id": 3,
    "translation": "توپتہٕ  چھُ  قسم  تِمن  گُریٚن  ہُند  یِم  صُبحٲے  پگہٲے  چھِ  دشمنن  پٮ۪ٹھ  وٲتِتھ  پیوان،  توپتہٕ  چھِ  تِمن  لوٗٹ  تہٕ  غارت  کران۔"
  },
  {
    "verse_id": 4,
    "translation": "بیٚیہِ  یِم  گُرۍ  تَمہِ  ساعتہٕ  گرد  و  غبار  چھِ  تُلان۔"
  },
  {
    "verse_id": 5,
    "translation": "توپتہٕ  چھِ  تمی  وقتہٕ  دشمنن  ہٕندِس  جماعتس  تہٕ  لشکرِہ  منٛز  اَژان۔  (یِمن  قَسمن  ہُند  جواب  چھُ  یعنی  یِم  قَسم  آے  ہاونہٕ  یَتھ  کتھہِ  پٮ۪ٹھ  کہ)"
  },
  {
    "verse_id": 6,
    "translation": "پٔزۍ  پٲٹھۍ  یہِ  کٲفر  انسان  چھُ  پننِس  خداے  سٕنز  ناشکری  کران۔"
  },
  {
    "verse_id": 7,
    "translation": "بیٚیہِ  چھُ  بے  شک  یہِ  انسان  پانہٕ  تَتھ  پٮ۪ٹھ  مُطلع  تہٕ  گواہ۔"
  },
  {
    "verse_id": 8,
    "translation": "بیٚیہِ  چھُ  بے  شک  یہِ  انسان  مال  کِس  محبتس  اندر  سٮ۪ٹھاہ  مضبوط  (تَمی  چھُس  نہٕ  کینٛہہ  تہِ  درٛینٹھ  یِوان)  مال  کِس  محبتس  اندر  چھُ  تِیوٚتھ  بوٚڈمُت  غرق  گوٚمُت  کہ  منعم  حقیقی  سٕنزٕ  نعمژٕہ  چھَس  نہٕ  بوزنے  یِوان۔"
  },
  {
    "verse_id": 9,
    "translation": "کیاہ  سَنا  أمِس  انسانس  چھُنا  سُہ  وقت  ژیٚتہٕ  سٕے  ییٚمہِ  وقتہٕ  قبرو  منٛزٕ  پرٛٲٹِتھ  کڈنہٕ  یِیہِ  تہِ  سورُے  یہِ  تَتھ  منٛز  آسہِ  مۅردٕہ  وغیرٕہ۔"
  },
  {
    "verse_id": 10,
    "translation": "بیٚیہِ  یِیہِ  نٔنہِ  راونہٕ  تہِ  سورُے  یہِ  سینن  تہٕ  دِلن  منٛز  آسہِ۔"
  },
  {
    "verse_id": 11,
    "translation": "پٔزۍ  پٲٹھۍ  تُہُند  پروردِگار  آسہِ  تَمہِ  دۅہ  تُہندیٚن  سارِنٕے  حالاتن  پٮ۪ٹھ  باخبر  تہٕ  پوٗرٕ  وٲقف۔  (سُہ  دِیہِ  تِمن  سُہ  بدلہٕ  یُس  تِمن  شوٗبہِ)"
  }
]