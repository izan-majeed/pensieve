[
  {
    "verse_id": 1,
    "translation": "اے  مخاطب!  تعجب  کر  قریشن  ہٕندِ  مِلہٕ  ژارُک  تہٕ  باہمی  اُلفتُک۔"
  },
  {
    "verse_id": 2,
    "translation": "خصوصاً  چُھ  تِہُند  باہمی  الفت  وندٕکِس  تہٕ  ریتہٕ  کالہٕ  کِس  سفرس  اندر۔  (وندس  اندر  چھِ  تِم  سفر  کران  یَمنس  کُن،  ریتہٕ  کالس  چھِ  سفر  کران  شامس  کُن۔  یِمن  دۅن  جاین  چھِ  یِم  قریش  تجارت  کران  یِمن  دۅشوٕنۍ  ملٕکن  ہِندۍ  لوٗکھ  ٲسۍ  یِمن  سٮ۪ٹھاہ  تعظیم  و  تکریم  کران  کعبہ  شریفٕکۍ  ہمساے  تہٕ  خٲدِم  آسنہٕ  مۅکھہٕ،  تِمن  ییٚلہِ  یہِ  سورے  تعظیم  و  تکریم  چُھ  امی  کعبہٕ  شریف  کہ  برکتہٕ۔("
  },
  {
    "verse_id": 3,
    "translation": "پس  کٔرِن  تِم  امہِ  عظیمُ  الشان  گرٕہ  کِس  مٲلکہٕ  سٕنز  عبادت،  بُت  پرستی  نِشہِ  روٗزِن  دوٗر۔"
  },
  {
    "verse_id": 4,
    "translation": "ییٚمۍ  مٲلکن  یِمن  عطا  کوٚر  بۅچھِ  وِزِ  طعام  بیٚیہِ  ییٚمۍ  امن  و  امان  دُیوتُنکھ  خوفہٕ  نِشہِ،  (مکس  اندر  اوس  نہٕ  غلہٕ  پٲدٕ  سپدان  کینہہ  تہِ،  تمہِ  مۅکھٕ  ٲسۍ  اَتِکۍ  لوٗکھ  قریش  ؤرِیَس  اندر  تجارتہٕ  خٲطرٕ  دۅیہِ  پھرِ  سفر  کران۔  گرمی  اندر  شامس  کُن  گژھان،  سردی  اندر  یمنس  کُن۔  تِمن  مُلکن  ہندۍ  لوٗکھ  ٲسۍ  یِمن  اہلِ  حرم  بیٚیہِ  خادمِ  بیتُ  اللہ  آسنہٕ  مۅکھٕہ  سٮ۪ٹھاہ  تعظیم  کران۔  یِہندِ  جان  و  مالٕچ  حفاظت  کران  وَتہِ  تہِ  اوسنہٕ  کُنہِ  جایہِ  یِہندِس  مالس  کانہہ  تعرّض  کران۔  نفع  تہِ  اوس  یِمن  کٲفی  حٲصل  سپدان۔  باقی  وقتس  ٲسۍ  یِم  قریش  آرام  و  عیشہِ  سان  زندگی  بسر  کران،  یتھ  سورس  منز  چُھ  اَمِی  واقعُک  ذِکر۔)"
  }
]