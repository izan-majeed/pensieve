[
  {
    "verse_id": 1,
    "translation": "پٔزۍپٲٹھۍ  واقع  سپدن  واجِنۍ  گٔر۔"
  },
  {
    "verse_id": 2,
    "translation": "کیا  چیز  چھے٘  پٔزۍپٲٹھۍ  واقع  سپدن  واجِنۍ  گٔر۔"
  },
  {
    "verse_id": 3,
    "translation": "تہٕ  تۆہۍ  کٔمۍ  چیزن  کٔرۍنَو  خبردار  زِ  پٔزۍپٲٹھۍ  واقع  سپدن  واجِنۍ  (قیامت)  کِژھ  چھے٘۔"
  },
  {
    "verse_id": 4,
    "translation": "ثمودن  تہٕ  عادن  اوس  (تمام  موجود  اتن)  پانہٕ  وٲنۍ  ٹکراونہٕ  سٍتۍ  پاش  پاش  کرن  واجِنہِ  (قیامٔژ)  انکار  کۆرمُت۔"
  },
  {
    "verse_id": 5,
    "translation": "اَدٕ  قوم  ثمودٕکۍ  لوٗکھ!  پتہٕ  آے  تِم  حدٕ  کھوتہٕ  زیادٕہ  زوردار  آوازِ  ہنٛد  گۯیٚز  سٍتۍ  ہلاک  کرنہٕ۔"
  },
  {
    "verse_id": 6,
    "translation": "تہٕ  روٗدۍ  عاد  قومٕکۍ  لُکھ!  پتہٕ  آے  تِم  (تہِ)  تِتھہِ  تیز  واوٕ  طوفانہٕ  سٍتۍ  ہلاک  کرنہٕ  یُس  انتہٲیی  تُرُن  سیٚٹھاہ  گگرایہِ  دار  اوس۔"
  },
  {
    "verse_id": 7,
    "translation": "اللہ  تعالیٰ  ہن  تھوو  سُہ  (واوٕ  طوفان)  تِمن  پیٚٹھ  ہیٚتھٕے  ستن  رٲژن  تہٕ  ٲٹھن  دۅہن  مسلّط،  پتہٕ  اگر  ژٕ  تِم  لُکھ  اَتھ  (وقتس)  منٛز  (یِتھہٕ  پٲٹھۍ)  مۅردٕ  پیٚتھ  وُچھہکھ  (تیٚلہِ  باسِہے)  زنتہٕ  تِم  ؤسۍ  پیمتیٚن  کٔھزٕر  کُلیٚن  ہٕندۍ  کھۅکھٕرۍ  گۅڈ  چِھ۔"
  },
  {
    "verse_id": 8,
    "translation": "تیٚلہِ  کیا  چھَہنہٕ  ژٕ  تِمَو  منٛزٕ  کانٛہہ  باقی  وُچھان۔"
  },
  {
    "verse_id": 9,
    "translation": "بیٚیہِ  فرعونن  تہٕ  یِم  تس  برونٛہہ  ٲسۍ  بیٚیہِ  ٲسۍ  (قومِ  لوط  چو)  دُبہٕ  پھِرنہٕ  آمژو  بستی  یو  (ہٕندیٚو  روزن  والیو)  بٔڑۍ  خطا  کٔرۍمٕتۍ۔"
  },
  {
    "verse_id": 10,
    "translation": "لہٰذا  کٔرتِمَو  (تہِ)  پننِس  ربّ  سٕندِس  رسول  سٕنز  نافرمٲنی،  پتہٕ  رٔٹۍ  تِم  اللہ  تعالیٰ  ہن  سیٚٹھاہ  سخت  تھپہِ  منٛز۔"
  },
  {
    "verse_id": 11,
    "translation": "بے  شک  ییٚلہِ  (نوح  سٕندِ  طوفانُک)  آب  حدٕ  نِشہِ  دۯاو  پتہٕ  کٔرِو  اَسہِ  تۆہۍ  پکہٕ  وٕنہِ  ناوِ  منٛز  سوار۔"
  },
  {
    "verse_id": 12,
    "translation": "تاکہ  أسۍ  بناوو  یہِ  (واقعہ)  تُہٕندِ  خٲطرٕ  (یادگار)  نصیحت  تہٕ  رٔژھرِتھ  تھاوَن  وٲلۍ  کن  تھاون  اتھ  یاد۔"
  },
  {
    "verse_id": 13,
    "translation": "پتہٕ  ییٚلہِ  صوٗرس  منٛز  اَکہِ  لٹہِ  پھۅکھ  یِیہِ  دِنہٕ۔"
  },
  {
    "verse_id": 14,
    "translation": "تہٕ  زمین  تہٕ  پہاڑ  یِن  (پننیو  جایَو  نِشہِ)  تُلنہٕ،  پتہٕ  یِن  تِم  اَکی  لٹہِ  ٹکرٲوِتھ  ریزٕہ  ریزٕہ  کرنہٕ۔"
  },
  {
    "verse_id": 15,
    "translation": "بس  گژِھہ  تَمہِ  وقتہٕ  واقع  سپدن  واجِنۍ  (قیامت)  برپا۔"
  },
  {
    "verse_id": 16,
    "translation": "تہٕ  (سٲری)  آسمٲنۍ  کُرّٕہ  گژھن  چاک  تہٕ  یہِ  کاینات  گژِھہ  (أکِس  نظامس  منٛز  مربوط  تہٕ  حرکتس  منٛز  تھاون  والہِ  طاقتہٕ  کہ  ذریعہ  کۯہنیٚن)  گدیٚن  پیٚٹھ  مشتمل۔ ﴿واھیہ۔۔۔  الوَھی،  وَھِیَ،  یَھِی،  وَھَیا  ہُک  معنی  چُھ  شقَّ  فی  الاَدیِم  و  الثوب  و  نحو  ھما  یقال،  وَھِیَ  التّوب  اَی  اِنشقَّ  وَ  تَخَرقَّ  ﴿چمرُک،  کپرُک  یا  امہِ  قسمہ  کیٚن  باقی  چیٖزن  تٕر  لگُن  تہٕ  تمن  گوٚڈ  گژھُن۔  امی  موجوب  چُھ  وننہٕ  یوان،  کپُر  پھوٚٹ  تہٕ  اتھ  گوٚو  گوٚد﴾۔۔۔۔  ﴿المفردات،  لسان  العرب،  قاموس  المحیط،  المنجد  وغیرہ﴾  اتھ  چُھ  جدید  ساینس  Black  Holes  سٍتۍ  تعبیر  کران۔﴾"
  },
  {
    "verse_id": 17,
    "translation": "تہٕ  فرشتہٕ  آسن  تَمہِ  کیٚن  اَندن  پیٚٹھ  کھڑا،  تہٕ  تُہٕندِس  ربّ  سٕندِس  عرشس  آسن  تَمہِ  دۅہ  ٲٹھ  (فرشتہٕ  یافرشتن  ہٕندۍ  طبقات)  نکھ  دِتھ۔"
  },
  {
    "verse_id": 18,
    "translation": "تَمہِ  دۅہ  یِیِو  تۆہۍ  (حساب  خٲطرٕ)  پیش  کرنہٕ،  تُہٕنز  کانٛہہ  پوٗشیدٕہ  کتھ  روزِ  نہٕ  کٔھٹِتھ۔"
  },
  {
    "verse_id": 19,
    "translation": "لہٰذا  سُہ  شخص  ییٚمۍ  سُنٛد  اَعمال  نامہٕ  تٔمۍ  سٕندِس  دٔچِھنِس  اَتھس  منٛزدِنہٕ  یِیہِ  تیٚلہِ  وَنہِ  سُہ  (خوشی  سان)،  ؤلِو  میون  اعمال  نامہٕ  پٔرِو۔"
  },
  {
    "verse_id": 20,
    "translation": "مے٘  ٲس  پَژھ  زِ  بہٕ  چُھس  پَنُن  حساب  (سہل)  لبن  وول۔"
  },
  {
    "verse_id": 21,
    "translation": "لہٰذا  کرِ  سُہ  پسندیدٕہ  زندگی  بسر۔"
  },
  {
    "verse_id": 22,
    "translation": "بلند  تہٕ  بالا  جنتس  منٛز۔"
  },
  {
    "verse_id": 23,
    "translation": "ییٚمِکۍ  گُرن (میٚون  ہٕندِ  کثرت  کِنۍ)  نَرمِتھ  آسن۔"
  },
  {
    "verse_id": 24,
    "translation": "(تِمن  یِیہِ  وَننہٕ،)  سیٚٹھاہ  مزٕہ  سان  کھیٚیِو  تہٕ  چیٚیِو  تِمن  (عملن)  ہٕندِ  بدلہٕ  یِمہٕ  تۅہیہِ  (زندگی  ہٕندیٚن)  گُزریمہِ  تیٚن  دۅہن  منٛز  برونٛہہ  آسَو  سوزمَژٕ۔"
  },
  {
    "verse_id": 25,
    "translation": "تہٕ  سُہ  شخص  ییٚمۍ  سُنٛد  اعمال  نامہٕ  تٔمۍ  سٕندِس  کھوورِس  اَتھس  منٛز  دِنہٕ  یِیہِ  پتہٕ  وَنہِ  سُہ،  ہاے  کاش!  آسِہے  نہٕ  مے٘  میون  اعمال  نامہٕ  دِنہٕ  آمُت۔"
  },
  {
    "verse_id": 26,
    "translation": "تہٕ  مے٘  آسِہے  نہٕ  خبر  زِ  میون  حساب  کیا  چُھ۔"
  },
  {
    "verse_id": 27,
    "translation": "ہاے  کاش!  تٔمی  (موتن)  آسِہے  اَندہیٚتھ  مۅکلٲومٕژ  کٲم۔"
  },
  {
    "verse_id": 28,
    "translation": "(اَز)  ہیۆک  نہٕ  میون  مال  مے٘  نِشہِ  (عذابس)  کِہِنۍ  تہِ  دوٗر  کٔرِتھ۔"
  },
  {
    "verse_id": 29,
    "translation": "مے٘  نِشہِ  گۆو  میون  طاقت  تہٕ  سلطنت  (تہِ)  ختم۔"
  },
  {
    "verse_id": 30,
    "translation": "(حکم  سپدِ،)  یہِ  رٔٹِیوٗن  تہٕ  أمِس  لٲگِو  طوق۔"
  },
  {
    "verse_id": 31,
    "translation": "پتہٕ  چٔھکیوٗن  یہِ  جہنمس  منٛز۔"
  },
  {
    "verse_id": 32,
    "translation": "پتہٕ  گٔنڈِیوٗن  أکِس  ہانکلہِ  یۅسہٕ  ستتھ  گز  زیٖٹھ  چھے٘۔"
  },
  {
    "verse_id": 33,
    "translation": "بے  شک  اوس  نہٕ  یہِ  بٔڑِس  عظمت  وٲلِس  اللہ  تعالیٰ  ہس  پیٚٹھ  ایمان  تھاوان۔"
  },
  {
    "verse_id": 34,
    "translation": "تہٕ  نَہ  اوس  محتاجس  کھیٚن  کھیاونس  پیٚٹھ  رغبت  کران  پادٕ۔"
  },
  {
    "verse_id": 35,
    "translation": "لہٰذا  نَہ  چُھ  أزۍکہ  دۅہ  أمۍ  سُنٛد  کانٛہہ  سخ  یار۔"
  },
  {
    "verse_id": 36,
    "translation": "تہٕ  نَہ  چُھ  پاکہٕ  وَرٲے  (تس  خٲطرٕ)  کانٛہہ  کھیٚن۔"
  },
  {
    "verse_id": 37,
    "translation": "یَتھ  گنہگارو  وَرٲے  کٕہٕنۍ  کھیٚیہِ  نہٕ۔"
  },
  {
    "verse_id": 38,
    "translation": "لہٰذا  چُھس  بہٕ  قسم  کھیٚوان  تِمن  چیزن  ہُنٛد  یِم  تۆہۍ  وُچھان  چھووکھ۔"
  },
  {
    "verse_id": 39,
    "translation": "تہٕ  تِمن  چیزن  ہُنٛد  (تہِ)  یِم  نہٕ  تۆہۍوُچھان  چھووکھ۔"
  },
  {
    "verse_id": 40,
    "translation": "بے  شک  چُھ  یہِ  (قرآن)  بزرگی  تہٕ  عظمت  وٲلِس  رسول  (صلی  اللہ  علیہ  وسلم)  سُنٛد  (اللہ  تعالیٰ  سٕندِ  طرفہٕ  نٲزل  سپُدمُت)  فرمان،  (یُس  تِم  بحیثت  رسول  تہٕ  بحیثت  نٲیب  بیان  چِھ  کران)۔"
  },
  {
    "verse_id": 41,
    "translation": "تہٕ  یہِ  چُھنہٕ  کٲنسہِ  شٲعرٕ  سُنٛد  کلام  کینہہ  (زِ  اَدبی  مہارت  سان  آسہِ  پانہٕ  لیٚکھنہٕ  آمُت)،  تۅہیہِ  چُھو  سیٚٹھاہ  کم  یقین۔"
  },
  {
    "verse_id": 42,
    "translation": "تہٕ  نَہ  چُھ  (یہِ)  کٲنسہِ  کاہن  سُنٛد  کلام  (زِ  فنی  اَندازو  آسہِ  شیرنہٕ  آمُت)،  تۆہۍ  چِھو  سیٚٹھہٕے  کم  نصیحت  حٲصل  کران۔"
  },
  {
    "verse_id": 43,
    "translation": "(یہِ)  چُھ  تمام  جہانن  ہٕندِس  ربّ  سٕندِ  طرفہٕ  نٲزل  کرنہٕ  آمُت۔"
  },
  {
    "verse_id": 44,
    "translation": "تہٕ  ہرگاہ  تِم  اَسہِ  پیٚٹھ  کانٛہہ  (اَکھ)  کتھ  تہ  پانے  بنٲوِتھ  وَنہن۔"
  },
  {
    "verse_id": 45,
    "translation": "تیٚلہِ  رٹہوکھ  أسۍ  پٔزۍپٲٹھۍ  تِم  پوٗرٕ  قوت  تہٕ  قدرت  سان۔"
  },
  {
    "verse_id": 46,
    "translation": "پتہٕ  ژٹہو  ضرور  أسۍ  تِہٕنز  شہ  رگ۔"
  },
  {
    "verse_id": 47,
    "translation": "پتہٕ  آسِہے  نہٕ  تۅہیہِ  منٛزٕ  کانٛہہ  تہِ  (اَسہِ)  اَمہِ  نِشہِ  پتھ  رٹن  وول۔"
  },
  {
    "verse_id": 48,
    "translation": "تہٕ  لہٰذا  چُھ  یہِ  (قرآن)  کُنہِ  شکہٕ  رۆس  پرہیزگارن  خٲطرٕ  نصیحت۔"
  },
  {
    "verse_id": 49,
    "translation": "تہٕ  یقینا  چِھ  أسۍ  زانان  زِ  تۅہیہِ  منٛزٕ  چِھ  کینہہ  لُکھ  (اَتھ  ٹاکارٕہ  پزرس)  انکار  کرن  وٲلۍ۔"
  },
  {
    "verse_id": 50,
    "translation": "تہٕ  پٔزۍپٲٹھۍ  چُھ  یہِ  کٲفرن  خٲطرٕ  (لایقِ)  حسرت۔"
  },
  {
    "verse_id": 51,
    "translation": "تہٕ  بے  شک  چُھ  یہِ  حق  الیقین۔"
  },
  {
    "verse_id": 52,
    "translation": "لہٰذا  (اے  عظمت  والہِ  ٹاٹھہِ!)  تۆہۍ  روٗزِو  پننِس  عظمت  وٲلِس  ربّ  سٕندِ  ناوٕچ  تسبیح  کران۔"
  }
]