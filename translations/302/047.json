[
  {
    "verse_id": 1,
    "translation": "یِمَو  لُکو  کفر  کۆر  تہٕ  (باقین)  کۆرُکھ  اللہ  تعالیٰ  سٕنزِ  وَتہِ  نِشہِ  ٹھاکھ  (تیٚلہِ)  کرِ  اللہ  تعالیٰ  ہن  تِہِنزٕ  عملہٕ  (ٲخرت  کہ  اجرٕ  کہ  لحاظہٕ)  برباد۔"
  },
  {
    "verse_id": 2,
    "translation": "تہٕ  یِمَو  لُکو  ایمان  اۆن  بیٚیہِ  روٗدۍ  نیک  عملہٕ  کران  تہٕ  تَتھ  کتابِہ  پیٚٹھ  اۆنُکھ  ایمان  یۅسہٕ  محمدس  (صلی  اللہ  علیہ  وسلم)  پیٚٹھ  نٲزل  چھے٘  آمٕژ  کرنہٕ  تہٕ  سۅے  چھے٘  تِہِندِس  ربّ  سٕندِ  طرفہٕ  حق  اللہ  تعالیٰ  ہن  مِٹٲوۍ  تِمن  (ہٕنٛدِاعمال  نامہٕ)  نِشہِ  تِہِندۍ  گناہ  تہٕ  تِہُنٛد  حال  کۆرُن  بہتر۔"
  },
  {
    "verse_id": 3,
    "translation": "یہِ  چُھ  اَمہِ  موجوب  زِ  یِمَو  لُکو  کفر  کۆر  تِم  پٔکۍ  بٲطلس  پتہٕ  پتہٕ  تہٕ  یِمَولُکو  ایمان  اۆن  تِمَو  کٔر  پننِس  ربّ  سٕندِ  طرفہٕ  (نٲزل  کرنہٕ  آمتہِ)  حقٕچ  پٲروی،  یِتھے  پٲٹھۍ  چُھ  اللہ  تعالیٰ  لُکن  خٲطرٕ  تِہِندۍ  حال  بیان  کران۔"
  },
  {
    "verse_id": 4,
    "translation": "پتہٕ  یی٘لہِ  (جنگ  کِس  مٲدانس  منٛز)  تُہُنٛد  مقابلہٕ  (جنگ  کرن  والی٘ن)  کٲفرن  سٍتۍ  سپدِ  تی٘لہِ  تُلِو  (جنگس  دوران)  تِہٕنزٕ  گردنہٕ  (تِکیازِ  تِمَو  کو٘ر  انسٲنیتُک  قتلِ  عام  بی٘یہِ  کو٘رُکھ  فساد  تُلِتھ  اَمن  برباد)  او٘ت  تام  زِ  یی٘لہِ  تو٘ہۍ  تِم  (جنگی  معرکس  منٛز)  وارٕ  پٲٹھۍ  قتل  مۅکلٲوِیوٗکھ  کٔرِتھ  پتہٕ  گٔنڈِیوٗکھ  (باقی  قٍدۍ)  مضبوطی  سان،  پتہٕ  یا  تہٕ  (ترٲوِیوٗکھ  تِم)  احسان  کٔرِتھ  (معاوضہٕ  وَرٲے  یلہٕ)  نَتہٕ  فدیہِ  رٔٹِتھ  (یعنی  رہٲیی  ہُنٛد  معاوضہٕ  رٔٹتھ  کٔرِیوٗکھ  آزاد)  او٘ت  تام  زِ  جنگ  (کرن  وول  مخٲلف  فوج)  تۯ  اوِ  پنٕنۍ  ہتھیار  (یعنی  صلحُک  تہٕ  امنُک  اعلان  کرِ)۔  یۅہے  چُھ  (حکم)،  تہٕ  ہرگاہ  اللہ  تعالیٰ  یژھِ  ہے  تی٘لہِ  ہی٘یہِ  ہے  یِمن  (جنگ  وَرٲے)  انتقام  مگر  (تٔمۍ  کو٘ر  نہٕ  یہِ)  تاکہ  تۅہیہِ  منٛزٕ  آزماوِ  کینٛژھن  کینٛژھو  ہٕندِ  ذریعہ،  تہٕ  یِم  لُکھ  اللہ  تعالیٰ  سٕنزِ  وَتہِ  منٛز  قتل  آے  کرنہٕ  تی٘لہِ  کرِ  نہٕ  سُہ  تِہِندۍاعمال  ہرگز  ضایع۔"
  },
  {
    "verse_id": 5,
    "translation": "سُہ  لاگہِ  تِمن  عنقریب  (جنتہٕ  چہ)  سیٚزِ  وَتہِ  پیٚٹھ  تہٕ  تِہِندۍ  (ٲخرتٕکۍ)  حال  بناوِ  سیٚٹھاہ  بہتر۔"
  },
  {
    "verse_id": 6,
    "translation": "تہٕ  (ٲخرکار)  کرِ  تِمن  جنتس  منٛز  دٲخل  ییٚمِچ  تٔمۍتِمن  (گۅڈٕ  پیٚٹھے)  وارٕ  پٲٹھۍ  پہچان  چھے٘  کرنٲومٕژ۔"
  },
  {
    "verse_id": 7,
    "translation": "اے  ایمان  والیو!  اگر  تۆہۍ  اللہ  تعالیٰ  ہس  (یعنی  اللہ  تعالیٰ  سٕندِس  دیٖنس)  مددکٔرِو  تیٚلہِ  کرِ  سُہ  تُہُنٛد  مدد  تہٕ  تُہٕندیٚن  قدمن  تھاوِ  دٔررٲوِتھ۔"
  },
  {
    "verse_id": 8,
    "translation": "تہٕ  یِمَو  کفر  کۆر;  تِہِندِ  خٲطرٕ  چھے٘  ہلاکت  تہٕ  (اللہ  تعالیٰ  ہن)  کرِ  تِہٕنزٕ  عملہٕ  برباد۔"
  },
  {
    "verse_id": 9,
    "translation": "یہِ  چُھ  اَمہِ  موجوب  زِ  تِمَو  کٔر  سۅ  (کتاب)  ناپسندیۅسہٕ  اللہ  تعالیٰ  ہن  نٲزل  کٔر  پتہٕ  کرِ  تٔمۍ  تِہٕنزٕ  عملہٕ  ضایع۔"
  },
  {
    "verse_id": 10,
    "translation": "کیا  تِمَو  کۆرنا  زمینس  منٛزسٲل  سیاحت  تاکہ  تِم  وُچھہن  زِ  تِمن  لُکن  ہُنٛد  انجام  کِیُتھ  سَپُد  یِم  یِمن  برونٛہہ  ٲسۍ۔  اللہ  تعالیٰ  ہن  ترٲو  تِمن  پیٚٹھ  ہلاکت  تہٕ  بربٲدی۔  تہٕ  کٲفرن  خٲطرٕ  چھے٘  یِژھے  ہِشہِ  واریاہ  ہلاکتہٕ۔"
  },
  {
    "verse_id": 11,
    "translation": "یہِ  چُھ  اَمہِ  وجہ  کِنۍ  زِ  اللہ  تعالیٰ  چُھ  تِمن  لُکن  ہُنٛد  ولی  تہٕ  مددگار  یِمَو  ایمان  چُھ  اۆنمُت  تہٕ  بے  شک  چُھنہٕ  کٲفرن  خٲطرٕ  کانٛہہ  ولی  تہٕ  مددگار۔"
  },
  {
    "verse_id": 12,
    "translation": "بے  شک  کرِ  اللہ  تعالیٰ  تِمن  لُکن  یِمَو  ایمان  اۆن  بیٚیہِ  روٗدۍ  نیک  عملہٕ  کران  جنتن  منٛز  دٲخل  یِمن  بٔنۍ  کِنۍ  کۅلہٕ  آسن  پکان،  تہٕ  یِمَو  لُکو  کفر  کۆر  تہٕ  (دنیٲوی)  فٲیدٕہ  چِھ  تُلان  تہٕ  (تِتھہٕ  پٲٹھۍ)  چِھ  کھیٚوان  یِتھہٕ  پٲٹھۍ  چاروٲے  (جانور)  کھیٚوان  چِھ  لہٰذا  چُھ  جہنمٕے  تِہُنٛد  ٹھکانہٕ۔"
  },
  {
    "verse_id": 13,
    "translation": "تہٕ  (اے  ٹاٹھہِ!)  کٲژاوے  بستی  آسہٕ  یہِندۍ  باشندٕہ  (وسائلن  تہٕ  اقتدارس  منٛز)  تُہٕندِییٚمہِ  شہرٕ  (مکہ  کیٚو  باشندو)  کھوتہٕ  زیادٕہ  طاقت  ور  ٲسۍ  یمۍ  (کیٚو  صاحبِ  اقتدار  جٲگیردارو)  تۆہۍ  (ہجرت  کِس  صورتس  منٛز)  کٔڑِتھ  چِھوژٕھنۍ  مٕتۍ،  اَسہِ  کٔرۍ  تِم  (تہِ)  ہلاک  پتہٕ  بنیاو  نہٕ  کانٛہہ  تِمن  مددگار (یُس  تِمن  بچٲوِتھ  ہیٚکہِ  ہے)۔"
  },
  {
    "verse_id": 14,
    "translation": "لہٰذا ہیٚکیٚا  سُہ  شخص  یُس  پننِس  ربّ  سٕندِ  طرفہٕ  ٹاکارٕہ  ثبوتس  پیٚٹھ  (قٲیِم)  آسہ  تِمن  لُکن  ہیوٗ  ٲسِتھ  یہِندۍ  بُرٕ  اعمال  تِہِندِ  خٲطرٕ  مٲرۍ  مٔندۍ  بنٲوِتھ  چِھ  ہاونہٕ  آمٕتۍتہٕ  تِم  آسن  پننیٚن  نفسٲنی  خوٲہشاتن  پتہٕ  پتہٕ  پکان۔"
  },
  {
    "verse_id": 15,
    "translation": "ییٚمہِ  جنتُک  پرہیزگارن  سٍتۍ  وعدٕہ  چُھ  کرنہٕ  آمُت  تَمِیُک  صفت  چُھ  یہِ  زِ  تَتھ  منٛز  آسن  (تِتھہِ)  آبہٕ  چہ  کۅلہٕ  یَتھ  منٛز  نہٕ  زانٛہہ  (مُشکس  تہٕ  رنگس  منٛز)  تبدیلی  یِیہِ،  تہٕ  (تَتھ  منٛز  آسن  تِتھہِ)  دۅد  چہ  کۅلہٕ  ییٚمِیُک  لذت  تہٕ  مزٕہ  زٕہٕنۍ  بدلہِ  نہٕ،  تہٕ  (تِتھہِ)  شراب  (طہور)  چہ  کۅلہٕ  آسن  یُس  چیٚنہٕ  والیٚن  خٲطرٕ  سراسر  لذّت  چُھ،  بیٚیہِ  آسن  وارٕ  پٲٹھۍ  صاف  کرنہٕ  آمتہِ  ماچھہِ  چہ  کۅلہٕ،تہٕ  تِہِندِ  خٲطرٕ  آسن  تَتھ  منٛز  پۯتھ  قٔسمٕکۍ  میٚوٕہ  تہٕ  تِہِندِس  ربّ  سٕندِطرفہٕ  آسہِ  (پۯتھ  رٔنگٕچ)  بخشٲیِس،  (کیا  یہِ  پرہیزگار)  ہیٚکیا  تِمن  لُکن  ہٕندۍ  پٲٹھۍ  ٲسِتھ  یِم  ہمیشہ  چِھ  جہنمس  منٛز  روزن  وٲلۍ  تہٕ  یِمن  گریکہٕ  دِوُن  آب  یِیہِ  چاونہٕ  تہٕ  سُہ  کرِ  تِہِندیٚن  أندرمن  ژٔٹِتھ  پارٕ  پارٕ۔"
  },
  {
    "verse_id": 16,
    "translation": "تہٕ  یِمَو  منٛزٕ  چِھ  کینہہ  لُکھ  تِم  یِم  تۅہیہِ  کُن  (دل  تہٕ  ظۅن  تھاونہٕ  وَرٲے)  صرف  کن  دِتھ  چِھ  بوزان  روزان  اۆت  تام  زِ  ییٚلہِ  تِم  تۅہیہِ  نِشہِ  نیٖرِتھ  (نیٚبر)  چِھ  نیران  پتہٕ  چِھ  تِمن  لُکن  پٕۯژھان  یِمن  (نفع  دِنہٕ  وول)  علم  چُھ  عطا  کرنہٕ  آمُت  زِ  وُنۍ  (وُنۍ)  کیا  اوس  تِمَو  (یعنی  رسول  اللہ  صلی  اللہ  علیہ  وسلمو)  فرموومُت  یِمَے  چِھ  تِم  لُکھ  یہِٕندیٚن  دِلن  پیٚٹھ  اللہ  تعالیٰ  ہن  مۅہر  چھے٘  لگٲومٕژ  تہٕ  تِم  چِھ  پننیٚن  خوٲہشاتن  ہٕنز  پٲروی  کران۔"
  },
  {
    "verse_id": 17,
    "translation": "تہٕ  یِمَو  لُکوہدایت  چُھ  لۆبمُت،  اللہ  تعالیٰ  چُھ  تِہِندِس  ہدایتس  بیٚیہِ  زیادٕہ  اضافہٕ  کران  تہٕ  تِمن  چُھ  تِہِندِ  تقواہُک  مقام  عطا  کران۔"
  },
  {
    "verse_id": 18,
    "translation": "تیٚلہِ  چھا  وۅنۍیِم  (انکار  کرن  وٲلۍ)  لُکھ  صرف  قیامت  کُے  انتظار  کران  زِ  سۅ  گٔژھ  یِمن  پیٚٹھ  اچانک  یِنۍ  تیٚلہ  چھے٘  پٔزۍپٲٹھۍ  تمہِ  چہ  نِشٲنِیہِ  (نکھہٕ)  واژمژٕ،  پتہٕ  کتہِ  آسہِ  تِمن  تِہِنز  نصیحت  (فٲیدٕہ  دِنہٕ  واجِنۍ)  ییٚلہِ  (پانہٕ)  قیامتٕے  یِیہِ۔"
  },
  {
    "verse_id": 19,
    "translation": "لہٰذا  زٲنِو  زِ  اللہ  تعالیٰ  ہس  وَرٲے  چُھنہٕ  کانٛہہ  معبود  تہٕ  تۆہۍ  روٗزِو  (عبودیت  کہ  اظہار  تہٕ  اُمّت  چہ  تعلیمہِ  خٲطرٕاللہ  تعالیٰ  ہس)  معافی  منگان  تاکہ  یُتھنہٕ  تُہٕندِ  دٔسۍ  (پننِس  شانِ  اقدسس  تہٕ  خصوصی  عظمتس  تہٕ  رتبہٕ  کِس  تناظرس  منٛز)  خلافِ  اوُلیٰ  کٲم  صٲدر  سپد۔  تہٕ  مومن  مردن  تہٕ  مومن  خاتونن  خٲطرٕ  تہِ  روٗزِو  مغفرت  منگان  (یعنی  تِمن  روٗزِوشفاعت  کران  یۅہے  چُھ  تِہِندِ  مغفرتُک  سامانہٕ)،  تہٕ  (اے  لوکو!)  اللہ  تعالیٰ  چُھ  (دنیاہس  منٛز)  تُہٕندۍ  پھیرنٕکۍ  ٹھکانہٕ  تہٕ  (ٲخرتس  منٛز)  تُہٕندۍ  ٹٔھہرنٕکۍ  منٛزِل  (سورُے)  زانان۔ ﴿حالانکہ  سۅ  کٲم  آسہِ  پننہِ  جایہِ  شرعی  طور  بالکل  جٲیز  بلکہ  مستحسن  مگر  توٚہیہِ  صلی  اللہ  علیہِ  وسلمن  ہُند  مقام  تہٕ  مرتبہٕ  بیٚیہ  عظمت  تہٕ  رۅتبہٕ  چُھ  محض  جواز  تہٕ  استحسان  کیٚو  رۅتبو  نِشہ  تہِ  سیٚٹھاہ  بلند  تہٕ  ارفع  تہٕ  اعلیٰ۔﴾"
  },
  {
    "verse_id": 20,
    "translation": "تہٕ  ایمان  وٲلۍ  چِھ  ونان  زِ  (پننِس  بچاوس  منٛز  جنگ  کِس  اجازتس  متعلق)  کیازِ  چُھنہٕ  کانٛہہ  سورٕہ  نٲزل  یِوان  کرنہٕ  پتہٕ  ییٚلہِ  کانٛہہ  واضح  سورٕہ  چُھ  نٲزل  یِوان  کرنہٕ  تہٕ  تَتھ  منٛز  چُھ  (دفٲعی)  جنگُک  (ٹاکارٕہ)  ذکر  کرنہٕ  یِوان  تیٚلہِ  چِھو  تۆہۍتِتھۍ  لُکھ  وُچھان  یہِندیٚن  دِلن  منٛز  (نفاقٕچ)  بیمٲرۍ  چھے٘  (تہٕ  تِم  چِھنہٕ  تُہٕنزتہٕ  مسلمانن  ہٕنز  سلامتی  یژھان)  زِ  تِم  چِھ  تۅہیہِ  کُن  (تِتھہٕ  پٲٹھۍ)  وُچھان  یِتھہٕ  پٲٹھۍ  سُہ  شخص  چُھ  وُچھان  یَس  پیٚٹھ  موتٕچ  بے٘  ہوشی  آسہِ  غٲلب  سپدان۔  لہٰذا  چھے٘  تِہِندِ  خٲطرٕ  خرٲبی۔"
  },
  {
    "verse_id": 21,
    "translation": "فرمانبردٲری  تہٕ  رٕژ  کتھ  چھے٘  (تِہِندِس  حقس  منٛز  بہتر)،  پتہٕ  ییٚلہِ  جہادُک  حکم  قطعی  (تہٕ  پۅختہٕ)  سپُد  تیٚلہِ  اگر  تِم  اللہ  تعالیٰ  ہس  سٍتۍ  (پننِس  اطاعتس  تہٕ  وفادٲری  منٛز)  پٔزِیٲرۍ  روزہن  تیٚلہِ  آسِہے  تِہِندِ  خٲطرٕ  بہتر۔"
  },
  {
    "verse_id": 22,
    "translation": "لہٰذا  (اے  منافقو!)  تۅہیہِ  نِشہِ  چُھ  توقع  یۅہے  زِ  اگر  تۆہۍ  (قتال  نِشہِ  ہِراسہٕ  کٔرِتھ  بٔچِتھ  نیٖرِو  تہٕ)  حکومت  کٔرِو  حٲصل  تیٚلہِ  کٔرِو  تۆہۍ  زمینس  منٛز  فسادٕے  یوت  برپا  تہٕ  پنٕنۍ  (تِم)  قریبی  رشتہٕ  پُھٹرٲوِیوٗکھ  (یِمن  متعلق  اللہ  تعالیٰ  ہن  تہٕ  تٔمۍ  سٕندۍ  رسول  صلی  اللہ  علیہ  وسلمن  پیوستگی  تہٕ  بٲے  بندتِیُک  حکم  چُھ  دِیُتمُت)۔"
  },
  {
    "verse_id": 23,
    "translation": "یِمَے  چِھ  تِم  لُکھ  یِمن  پیٚٹھ  اللہ  تعالیٰ  ہن  لعنت  چھے٘  کٔرمٕژ  تہٕ  یہِندۍ  (کن)  چِھن  زٔرۍ  بنٲوِمٕتۍ  تہٕ  یہِٕنزٕ  أچھ  چھن  اَنہِ  بناوِمَژٕ۔"
  },
  {
    "verse_id": 24,
    "translation": "کیا  یِم  لُکھ  چِھناقرآنس  منٛز  غور  کران  کِنہٕ  یہِندیٚن  دِلن  پیٚٹھ  چِھ  قُلُف  (دِتھ)۔"
  },
  {
    "verse_id": 25,
    "translation": "بے  شک  یِم  لُکھ  شانہٕ  پھِرِتھ  (کفرس  کُن)  پَتھ  پھیٖرۍاَمہِ  پتہٕ  زِ  تِمن  پیٚٹھ  اوس  ہدایت  واضح  سپُدمُت  شیطانن  ہوو  تِمن  (کفرس  کُن  پۆت  پھیرُن  دوکھہٕ  دِتھ)  مٲرۍ  مۆند  بنٲوِتھ،  تہٕ  تِمن  دِژٕن  (دُنیاہس  منٛز)  زیچھہِ  وٲنِسہِ  ہٕنز  اُمید۔"
  },
  {
    "verse_id": 26,
    "translation": "اَمہِ  موجوب  زِ  تِمَو  وۆن  تِمن  لُکن  یِم  اللہ  تعالیٰ  سٕنز  نٲزل  کرنہٕ  آمٕژ  کتاب  ٲسۍ  ناپسند  کران  زِ  أسۍ  کرو  کینٛژھن  کتھن  منٛز  تُہٕنزپٲروی  تہٕ  اللہ  تعالیٰ  چُھ  تِہِندِس  خفیہ  مشورٕہ  کرنس  وارٕ  پٲٹھۍ  زانان۔"
  },
  {
    "verse_id": 27,
    "translation": "پتہٕ  کِیُتھ  آسہِ  (تَمہِ  وقتہٕ  تِہُنٛد  حشر)  ییٚلہِ  فرشتہٕ  کڑن  تِہُنٛد  زُو  (تَتھ  حالس  منٛز)  زِ  تِہِندیٚن  بُتھیٚن  تہٕ  تِہِندیٚن  شانن  پیٚٹھ  آسن  دَب  والان؟"
  },
  {
    "verse_id": 28,
    "translation": "یہِ  چُھ  اَمہِ  وجہ  کِنۍ  زِ  تِمَو  کٔر  تَمچِ  (یعنی  تمہِ  طریقٕچ)  پٲروی  یُس  اللہ  تعالیٰ  ہس  ناراض  چُھ  کران  تہٕ  تِمَو  کٔر  تٔمۍ  سٕنز  رضا  (مندی)  ناپسند  پتہٕ  کٔرۍ  تٔمۍ  تِہِندۍ  (سٲری)  اعمال  ضایع۔"
  },
  {
    "verse_id": 29,
    "translation": "کیا  تِم  لُکھ  چھا  یہِندیٚن  دِلن  منٛز  (نفاقٕچ)  بیمٲرۍ  چھے٘  یہِ  گمانہٕ  کران  زِ  اللہ  تعالیٰ  کڑِ  نہٕ  تِہِندۍ  کیٖنہٕ  تہٕ  عداوت  ہرگز  نٔنۍ۔"
  },
  {
    "verse_id": 30,
    "translation": "تہٕ  ہرگاہ  أسۍ  یژھو  تیٚلہِ  ہاوَو  کُنہِ  شکہٕ  وَرٲے  تِم  (منافق)  لُکھ  تۅہیہِ  (تِتھہٕ  پٲٹھۍ)  زِ  تۆہۍ  پرزٕ  نٲوِیوٗکھ  تِم  تِہِندیٚن  بُتھیٚن  ہٕندِ  علامتہٕ  سٍتی،  تہٕ  (یِتھے  پٲٹھۍ)  پرزٕ  نٲوِیوٗکھ  یقینا  تۆہۍ  تِم  تِہِندِ  کلام  کہ  اندازٕہ  سٍتۍ  تہِ،  تہٕ  اللہ  تعالیٰ  چُھ  تُہٕندیٚن  تمام  اعمالن  (وارٕ  پٲٹھۍ)  زانان۔"
  },
  {
    "verse_id": 31,
    "translation": "تہٕ  أسۍ  کرو  ضرور  تۅہیہِ  آزمٲیش  اۆت  تام  زِ  تۅہیہِ  منٛزٕ  (ثٲبت  قدمی  سان)  جہاد  کرن  وٲلۍ  تہٕ  صبر  کرن  وٲلۍ  (تہِ)  کڑوکھ  نٔنۍ  تہٕ  تُہٕنزٕ  (منافقانہٕ  بزدلی  ہٕنزٕ  پوٗشیدٕہ)  خبرٕ  (تہِ)  کڑو  نَنہِ۔"
  },
  {
    "verse_id": 32,
    "translation": "بے  شک  یِمَو  لکو  کفر  کۆرتہٕ  (لُکھ)  رُکٲوِکھ  اللہ  تعالیٰ  سٕنزِ  وَتہِ  نِشہِ  تہٕ  رسول  (صلی  اللہ  علیہ  وسلم)  سٕنز  کٔرٕکھ  مخالفت  (تہٕ  تِمن  نِش  پاننٲوٕکھ  جُدٲیی  ہٕنز  وَتھ)  اَمہِ  پتہٕ  زِ  تِمن  پیٚٹھ  اوس  ہدایت  (یعنی  رسول  صلی  اللہ  علیہ  وسلمن  ہٕندِ  عظمتُک  معرفت)  واضح  سپُدمُت  تِم  ہیٚکن  نہٕ  ہرگز  اللہ  تعالیٰ  ہس  کانٛہہ  نقصان  کٔرِتھ  (یعنی  رسول  اللہ  صلی  اللہ  علیہ  وسلمن  ہُنٛد  بجرتہٕ  تھزر  ہیٚکن  نہٕ  کم  کٔرِتھ)،  تہٕ  اللہ  تعالیٰ  کرِ  تِہنزٕ  (تمام)  عملہٕ  (رسول  اللہ  صلی  اللہ  علیہ  وسلمن  ہٕنٛز  مخالفت  کرنہ  موجوب)  نیست  نابود۔ ﴿تمام  تفسیر  کیٚو  امامو  چُھ  لیٚوکھمُت  ﴿لَن  یَّضُرُّو  اللہُ  شَیٔاً﴾  اَی  یضرّوارسول  اللہ  صلی  اللہ  علیہِ  وسلم  بمشاقتہ  وحذف  المضاف  لتعظیم  شانہِ۔  وُچھو،  الطبری،  الیضاوی،  روح  المعانی،  روح  البیان،  الجمل،البحرالمدید  وغیرہ۔  امہ  کلام  کہ  اسلوب  چہ  مثالہ  چھےٚ  قرآن  مجیدس  منٛز  واریاہ  یمو  منٛزٕ  اکھ  سورہ  البقر  ہُک  آیت  نمبر 9 ﴿یُخٰدِ  عُونَ  اللہَ  والَّذینَ  اٰمَنُو﴾  چِھ۔  اتھ  جایہِ  چُھ  یُخٰدِعُونَ  اللہَ  ﴿تِم  چِھ  اللہ  تعالیٰ  ہس  دھوکہ  یژھان  دُین﴾  ؤنتھ،  یُخٰدِعُونَ  رَسُولَ  اللہ ﴿تِم  چِھ  اللہ  تعالیٰ  سندس  رسول  صلی  اللہ  علیہ  وسلمس  دوکھہ  یژھان  دُین﴾  مرادننہٕ  آمُت۔"
  },
  {
    "verse_id": 33,
    "translation": "اے  ایمان  والیٚو!  تۆہۍ  روٗزِو  اللہ  تعالیٰ  سٕنز  اطاعت  کران  تہٕ  رسول  (صلی  اللہ  علیہ  وسلم)  سنٛز  اطاعت  روزِو  کران  تہٕ  پنٕنۍ  اعمال  مَہ  کٔرِو  برباد۔"
  },
  {
    "verse_id": 34,
    "translation": "بے  شک  یِمَو  لُکو  کفر  کۆر  تہٕ  (لُکھ)  رٹِکھ  اللہ  تعالیٰ  سٕنزِ  وَتہِ  نِشہِ  پتھ  پتہٕ  موٗدۍ  اَتھ  حالس  منٛز  زِ  تِم  ٲسۍ  کٲفر  تیٚلہِ  کرِ  نہٕ  اللہ  تعالیٰ  تِمن  زانٛہہ  مغفرت۔"
  },
  {
    "verse_id": 35,
    "translation": "(اے  مومنو!)  لہٰذا  مَہ  ہٲرِو  تۆہۍ  ہمت  تہٕ  یِمن  (جنگ  کرن  والین  کٲفرن)  مَہ  کٔرِو  صلحُک  درخواست  (تُہٕنز  کمزوری  گژِھہ  نہٕ  باسٕنۍ)،  تہٕ  تۆہی  روٗزِو  غٲلب،  تہٕ  اللہ  تعالیٰ  چُھ  تۅہیہِ  سٍتۍ  تہٕ  سُہ  کرِ  نہٕ  تُہٕندیٚن  اعمالن  (ہُنٛد  ثواب)  ہرگز  کم۔"
  },
  {
    "verse_id": 36,
    "translation": "بس  دنیاہٕچ  زندگی  چھے٘  محض  کھیل  تہٕ  تماشہِ،  تہٕ  اگر  تۆہۍ  ایمان  أنِو  بیٚیہِ  کٔرِو  تقویٰ  اختیارتیٚلہِ  کرِ  سُہ  تۅہیہِ  تُہُنٛد  (یعنی  تُہنٛزن  عملن  پیٚٹھ  مکمل)  ثواب  عطا  تہٕ  تۅہیہِ  منگیٚو  نہٕ  تُہٕندۍ  مال۔"
  },
  {
    "verse_id": 37,
    "translation": "اگر  سُہ  تۅہیہِ  سُہ  مال  منگہِ  پتہٕ  کریٚو  منگنس  منٛزتۅہیہِ  تنگی  تیٚلہِ  گژھیٚو  تۅہیہِ  (دِلس  منٛز)  تنگی  محسوس  (تہٕ)  تۆہۍ  کٔرِو  بخل  تہٕ  (یِتھہٕ  پٲٹھۍ)  کڑِ  سُہ  تُہٕنز  (دنیاپرستی  ہٕندِ  کِنۍ  أندرِم)  غلاظت  نٔنۍ۔"
  },
  {
    "verse_id": 38,
    "translation": "یاد  تھٲوِو  تۆہۍ  چِھو  تِم  لُکھ  یِمن  اللہ  تعالیٰ  سٕنزِ  وَتہِ  منٛز  خرچ  کرنہٕ  خٲطرٕ  ناد  چُھ  یِوان  دِنہٕ  وۅں  گۆو  تۅہیہِ  منٛزچِھ  کینہہ  تِتھۍ  تہِ  یِم  بخل  چِھ  کران،  تہٕ  یُس  تہِ  کانٛہہ  بخل  کران  چُھ  سُہ  چُھ  محض  پننہِ  سٕے  نفسس  سٍتۍ  بخل  کران،  تہٕ  اللہ  تعالیٰ  چُھ  بے  نیاز  تہٕ  تۆہۍ  (سٲری)  چِھو  محتاج،  تہٕ  ہرگاہ  تۆہۍ  (حکمِ  الٰہی  نِشہِ)  بُتھ  پھِرِو  تیٚلہِ  اَنہِ  سُہ  تُہٕنز  جاے  بدلٲوِتھ  بیاکھ  قوم  پتہٕ  آسن  نہٕ  تِم  تۅہیہِ  ہِوۍ۔"
  }
]