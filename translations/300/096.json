[
  {
    "verse_id": 1,
    "translation": "پٔرِو  ﴿اے  نبیؐ﴾  پننِس  رب  سٕنٛدِ  ناوٕہ  سٍتۍ  ییٚمۍ  پٲدٕ  کوٚر۔"
  },
  {
    "verse_id": 2,
    "translation": "لٔگِتھ  گٔمژِ  خوٗنہٕ  دَتہِ  نِشہِ  کوٚرُن  انسان  پٲدٕ۔"
  },
  {
    "verse_id": 3,
    "translation": "پٔرِو  تُہُنٛد  رب  چُھ  بوٚڈ  کریم۔"
  },
  {
    "verse_id": 4,
    "translation": "ییٚمۍ  قلمہٕ کہ  ذریعہ  علم  ہیٚچِھنوو۔"
  },
  {
    "verse_id": 5,
    "translation": "انسانس  دِیتُن  سُہ  علم  یُس  نہٕ  سُہ  زانان  اوس۔  ﴿یِم  چِھ  قرآنِ  مجیدٕکۍ  سارِوٕے  بروٗنٹِھم  آیات  یِم  رسولُ  اللہ  صلی  اللہ  علیہ و سلمن  پیٚٹھ  نٲزل  سپٕدۍ﴾"
  },
  {
    "verse_id": 6,
    "translation": "ہرگز  نہٕ،  انسان  چُھ  سرکشی  کران  ﴿یِم  آیات  گٔے  تَمہِ  وقتہٕ  نٲزل  ییٚلہِ  نبوت  کِس  منصبس  پیٚٹھ  سرفراز  سپدنہٕ  پتہٕ  حضور  صلی  اللہ  علیہ و سلمو  حرمَس  منٛز  نماز  پرٕنۍ  شروع  کٔر،  تہٕ  ابوجہلن  یَژھاو  تِم  نماز  پرنہٕ  نِشہِ  رُکاوٕنۍ﴾۔"
  },
  {
    "verse_id": 7,
    "translation": "اَتھ  بِناہس  پیٚٹھ  زِ  سُہ  چُھ  پننِس  پانس  بےنیاز  وُچھان۔"
  },
  {
    "verse_id": 8,
    "translation": "﴿حالانکہ﴾  چُھ  پٔزۍ پٲٹھۍ  پھیرُن  تُہٕنٛدِس  ربس  کُنُے۔"
  },
  {
    "verse_id": 9,
    "translation": "تۅہیِہ  وُچھوٗنہٕ  سُہ  شخص  یُس  منع  چُھ  کران،"
  },
  {
    "verse_id": 10,
    "translation": "أکِس  بندس  ییٚلہِ  سُہ  نماز  چُھ  پران؟"
  },
  {
    "verse_id": 11,
    "translation": "تُہُنٛد  کیا  خیال  چُھ  اگر  ﴿سُہ  بندٕہ﴾  سیٚزِ  وتہِ  پیٚٹھ  آسہِ۔"
  },
  {
    "verse_id": 12,
    "translation": "یا  آسہِ  پرہیزگٲری  ہُنٛد  تلقین  کران۔"
  },
  {
    "verse_id": 13,
    "translation": "تُہُنٛد  کیا  خیال  چُھ  اگر  ﴿یِہ  منع  کرن  وول  شخص﴾  اَپُز  آسہِ  زانان  تہٕ  رۅے  آسہِ  پِھران؟"
  },
  {
    "verse_id": 14,
    "translation": "کیا  سُہ  چُھنا  زانان  زِ  اللہ  تعالیٰ  چُھ  وُچھان؟"
  },
  {
    "verse_id": 15,
    "translation": "ہرگز  نہٕ،  ہرگاہ  سُہ  باز  آو  نہٕ،  ڈیٚکہٕ  پیٚٹھُک  مَس  رٔٹِتھ  لَمَو  أسۍ  تَس۔"
  },
  {
    "verse_id": 16,
    "translation": "تَتھ  ڈیٚکس  یُس  اپزِیور  تہٕ  خطاکار  چُھ۔"
  },
  {
    "verse_id": 17,
    "translation": "سُہ  لٲیِن  ناد  پننیٚن  حٲمِیَن  ہٕنٛزِ  جمٲعژ۔"
  },
  {
    "verse_id": 18,
    "translation": "أسۍ  تہِ  بُلاووکھ  عذابٕکۍ  فرشتہٕ۔"
  },
  {
    "verse_id": 19,
    "translation": "ہرگز  نہٕ،  تٔمۍ  سٕنٛز  کتھ  مَہ  مٲنِو  تہٕ  سجدٕہ  کٔرِو  تہٕ  پننِس  رب  سُنٛد  قُرُب  ﴿نزدیکی﴾  کٔرِو  حٲصل۔"
  }
]