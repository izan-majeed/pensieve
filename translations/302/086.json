[
  {
    "verse_id": 1,
    "translation": "آسمانُک (یعنی  آسمان  کہ  وسیع  فضاہُک  تہٕ  عظیم  خلاہُک)  قسم  تہٕ  راتھ  کِیُت (اَتھہِ) یِنہٕ  وٲلۍ  سُنٛد  قسم۔"
  },
  {
    "verse_id": 2,
    "translation": "تہٕ  تۅہیہِ  کیا  پے  چھَو  زِ  راتھ  کِیُت (اَتھہِ) یِنہٕ  وول  کیا  چُھ۔"
  },
  {
    "verse_id": 3,
    "translation": "(اَمہِ  نِشہِ) چُھ (مراد) پۯتھ  کانٛہہ  سُہ  آسمٲنۍ  کُرّٕہ  (خواہ  سُہ  ستارٕہ  ٲسِتن  یا  سیارٕہ  یا  آسمٲنۍ  تارکن  ہُنٛد  بیٚیہِ  کانٛہہ  کُرّٕہ)  یُس  پۯزلِتھ  چُھ  (فضاہس)  روشن  کران۔٭﴿اَلنجم  الثاقب  نِشہ  چُھ  مُراد  ذاتِ  محمد  صلی  اللہ  علیہ  وسلم  تہِ،  یمۍ  سراجاً  منیرا  کہِ  شانہٕ  سان  آسمانِ  رسالتس  پیٚٹھ  پرٛزلِتھ  انہِ  گٔٹس  منٛز  ہیٚنہ  آمٕژ  کاینات  ایمان  کہ  نوٗرٕ  سٍتۍ  روشن  کٔر۔﴾  ﴿الشفا  ٕ﴾"
  },
  {
    "verse_id": 4,
    "translation": "کانٛہہ  شخص  چُھنہٕ  تِیُتھ  ییٚمِس  پیٚٹھ  اَکھ  رٲچھدر  (مقرر)  چُھنہٕ۔"
  },
  {
    "verse_id": 5,
    "translation": "لہٰذا  پَزِ  انسانس  غور (تہٕ  تحقیق) کرُن  زِ  سُہ  کِمہِ  چیزٕ  نِشہِ  چُھ  پٲدٕ  آمُت  کرنہٕ۔"
  },
  {
    "verse_id": 6,
    "translation": "سُہ  چُھ  طاقتہٕ  سان  وۅٹھ  تُلوٕنہِ  آبہٕ (یعنی  طاقت  والہِ  تہٕ  حرکت  والہِ  تولید  کہ  مادٕہ)  منٛزٕ  پٲدٕ  کرنہٕ  آمُت۔"
  },
  {
    "verse_id": 7,
    "translation": "یُس  شانن  تہٕ  سینہٕ  چن  أڈِجن  منٛزباگ (نِچہِ  یٔڈ  ہٕندِ  حلقہٕ  مٔنزۍ) پٔکِتھ  نیٚبر  چُھ  نیران۔"
  },
  {
    "verse_id": 8,
    "translation": "بے  شک  چُھ  سُہ  اَتھ (زندگی) بیٚیہِ  واپس  اَننس  پیٚٹھ  تہِ  قدرت  تھاوان۔"
  },
  {
    "verse_id": 9,
    "translation": "ییٚمہِ  دۅہ  سٲری  سِر  یِن  نٔنۍ  کڑنہٕ۔"
  },
  {
    "verse_id": 10,
    "translation": "پتہٕ  نَہ  آسہِ  انسانس  نِشہِ (پانہٕ) کانٛہہ  طاقت  تہٕ  نَہ  آسہِ  کانٛہہ (تٔمۍ  سُنٛد) مددگار۔"
  },
  {
    "verse_id": 11,
    "translation": "تَمہِ  آسمٲنۍ  کایناتُک  قسم  یۅسہٕ  بیٚیہِ  پننِس  ابتدائی  حالتس  منٛز  پۆت  پھیرن  واجِنۍ  چھے٘۔  "
  },
  {
    "verse_id": 12,
    "translation": "تَمہِ  زمینُک  قسم  یۅسہٕ  پٔھٹِتھ (ریزٕہ  ریزٕہ) گژھن  واجِنۍ  چھے٘۔"
  },
  {
    "verse_id": 13,
    "translation": "بے  شک  چُھ  یہِ  فٲصلہٕ  کرن  وول  (حتمی)  فرمان۔"
  },
  {
    "verse_id": 14,
    "translation": "بیٚیہِ  چھَنہٕ  یہِ  اَسنٕچ  کتھ۔"
  },
  {
    "verse_id": 15,
    "translation": "بے  شک  چِھ  تِم  (کٲفر)  فریب  دِنہٕ  واجِنیٚن  تدبیرن  منٛز  آوٕرۍ۔"
  },
  {
    "verse_id": 16,
    "translation": "تہٕ  بہٕ  چُھس  پنٕنۍ  تدبیر  کران۔"
  },
  {
    "verse_id": 17,
    "translation": "لہٰذا  دِیِو  تۆہۍ  کٲفرن (ہَنَہ) مہلت، (زیادٕہ  نہٕ  بس)  تِمن  تۯٲوِو  رَژھ  کھنڈ  (بیٚیہِ) یَلہٕ  گی۔"
  }
]