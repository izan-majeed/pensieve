[
  {
    "verse_id": 1,
    "translation": "اے  نبی  (مکرّم!)  تو٘ہۍ  کیازِ  چِھو  پانس  تَمہِ  چیزٕ  نِشہِ  ٹھاکھ  کران  یُس  اللہ  تعالیٰ  ہن  تُہٕندِ  خٲطرٕ  حلال  چُھ  کو٘رمُت؟  تو٘ہۍ  (کوتاہ)  چِھو  پننی٘ن  اَزواجن  ہُنٛد  دل  رنٛزناوان!  تہٕ  اللہ  تعالیٰ  چُھ  بو٘ڈ  مغفرت  کرن  وول  سیٚٹھاہ  مہربان۔"
  },
  {
    "verse_id": 2,
    "translation": "(اے  مومنو!)  بے  شک  چُھ  اللہ  تعالیٰ  ہن  تُہٕندِ  خٲطرٕ  تُہٕندیٚن  قسمن  ہُنٛد  (کَفّارٕہ  دِتھ)  یلہٕ  تۯاوُن  (یعنی  پھُٹراوُن)  مقررکۆرمُت۔  تہٕ  اللہ  تعالیٰ  چُھ  تُہُنٛد  مددگار  تہٕ  کارساز،  تہٕ  سُہ  چُھ  وارٕ  پٲٹھۍ  زانن  وول  سیٚٹھاہ  حکمت  وول۔"
  },
  {
    "verse_id": 3,
    "translation": "تہٕ  ییٚلہِ  (عظمت  وٲلۍ)  نبی  ین  (صلی  اللہ  علیہ  وسلم)  پننہِ  أکِس  گھرواجِنہِ  اَکھ  رازٕچ  کتھ  فرمٲو  پتہٕ  ییٚلہِ  تَمہِ  تَمِچ  ذکر  کٔر  تہٕ  اللہ  تعالیٰ  ہن  کٔر  سۅ  (کتھ)  نبی  یس  (صلی  اللہ  علیہ  وسلم)  پیٚٹھ  ظٲہرتہٕ  نبی  یو  (صلی  اللہ  علیہ  وسلم)  فرموو  تَس  تَمِیُک  کینہہ  حصہٕ  تہٕ  کینہہ (وَننہٕ) نِشہِ  کٔرٕکھ  چشم  پوٗشی،پتہٕ  ییٚلہِ  نبی  یو  (صلی  اللہ  علیہ  وسلم)  تَس  اَمِچ  خبر  دِژ  (زِ  تۅہیہِ  چُھو  راز  فاش  کۆرمُت)  پتہٕ  وۆن  تَمہِ،  تۅہیہِ  کٔمۍ  چُھنَو  یہِ  وۆنمُت  نبی  یو  (صلی  اللہ  علیہ  وسلم)  فرموو  زِ  مے٘  چُھ  بٔڑۍ  علم  وٲلۍ  سیٚٹھاہ  خبردٲری  تھاون  وٲلۍ(ربّن) وۆنمُت۔"
  },
  {
    "verse_id": 4,
    "translation": "اگر  تۆہۍ  دۅشوَے  اللہ  تعالیٰ  سٕنزِ  بارگاہِ  منٛز  توبہٕ  کٔرِو  (تیٚلہِ  چُھ  تُہٕندِ  خٲطرٕ  بہتر)  تِکیازِ  تۅہیہِ  دۅشوٕنۍ  ہٕندۍ  دِل  چِھ  (أکۍ  سٕے  کتھہِ  کُن)  نرمیمٕتۍ،  اگر  تۅہیہِ  دۅشوٕیَو  اَتھ  کتھہِ  پیٚٹھ  اَکھ  أکِس  مددکۆرُو  (تیٚلہِ  ہیٚکہِ  یہِ  عظمت  وٲلِس  نبی  صلی  اللہ  علیہ  وسلمن  ہٕندِ  خٲطرٕ  غمُک  بٲعث  سپدِتھ)  لہٰذا  چُھ  بے  شک  اللہ  تعالیٰ  ہٕے  تِہُنٛد  دوست  تہٕ  مددگار،  بیٚیہِ  جبریل  تہٕ  صالح  مومن  تہِ  تہٕ  اَمہِ  پتہٕ  چِھ  (سٲری)  فرشتہٕ  تہِ  (تِہِندۍ)  مددگار۔"
  },
  {
    "verse_id": 5,
    "translation": "اگر  تِم  تۅہیہِ  طلاق  دِن  تیٚلہِ  چُھنہٕ  دوٗر  زِ  تُہُنٛد  ربّ  کرِ  تِمن  تُہٕندِ  کھوتہٕ  بہتر  ازواج  بدلس  منٛزعطا  (یِمہٕ)  فرمانبردار،  ایماندار،  اطاعت  گزار،  توبہ  کرن  واجِنہِ،  عبادت  گزار،  روزہ  دار،  (کینہہ  آسن)  وۅرزٕ  تہٕ  (کینہہ)  اَنۂرۍشہِ۔"
  },
  {
    "verse_id": 6,
    "translation": "اے  ایمان  والیو!  پَنُن  پان  تہٕ  پنٕنۍ  اہل  و  عیال  بچٲوِیوٗکھ  تَمہِ  نارٕ  نِشہِ  ییٚمِیُک  زالُن  انسان  تہٕ  کنہِ  چھے٘،  یَتھ  پیٚٹھ  سخت  مِزاز  طاقتور  فرشتہ  (مقرر)  چِھ  یِم  کُنہِ  تہِ  کتھہِ  منٛز  ییٚمِیُک  سُہ  تِمن  حکم  چُھ  دِوان  چِھنہٕ  اللہ  تعالیٰ  سٕنز  نافرمٲنی  کران  تہٕ  سۅے  کٲم  چِھ  انجام  دِوان  ییٚمِیُک  تِمن  حکم  چُھ  دِنہٕ  یِوان۔"
  },
  {
    "verse_id": 7,
    "translation": "اے  کافرو!  أزۍکہ  دۅہ  مَہ  کٔرِو  کانٛہہ  عذر  پیش،  بس  تۅہیہِ  یِیَو  تَمہِ  کُے  بدلہٕ  دِنہٕ  یہِ  کران  روٗدِمٕتۍ  ٲسِو۔"
  },
  {
    "verse_id": 8,
    "translation": "اے  ایمان  والیو!  تۆہۍ  کٔرِو  اللہ  تعالیٰ  سٕنزِ  بارگاہِ  منٛز  مکمل  پٲٹھۍ  خٲلص  توبہٕ،  یقیٖن  چُھ  زِ  تُہُنٛد  ربّ  کرِ  تۅہیہِ  نِشہِ  تُہن۶د  خطا  دوٗر  تہٕ  تۅہیہِ  کریٚو  جنتن  منٛز  دٲخل  یِمن  بٔنۍ  کِنۍکۅلہٕ  چھے٘  پکان  ییٚمہِ  دۅہ  اللہ  تعالیٰ  (پننِس)  نبی  یس  (صلی  اللہ  علیہ  وسلم)  تہٕ  تِمن  اہلِ  ایمانن  یِم  تِہِندِس  (ظٲہری  یا  بٲطنی)  صحبتس  منٛز  چِھ  رسوا  کرِ  نہٕ،  تِہُنٛد  نوٗر  آسہِ  تِمن  بروٗنٹھۍکِنۍ  تہٕ  تِمن  دٔچِھنۍ  کِنۍ  (گاش  دِوان  دِوان)  تیزی  سان  پکان  تِم  آسن  عرض  کران،  اے  سانہِ  ربّہ!  سون  نوٗر  کر  سانہِ  خٲطرٕ  مکمل  تہٕ  اَسہِ  کر  مغفرت،  بے  شک  چھے  ژے٘  پۯتھ  چیزس  پیٚٹھ  سیٚٹھاہ  قدرت۔"
  },
  {
    "verse_id": 9,
    "translation": "اے  نبیِ  (مکرّم!)  تۆہۍ  کٔرِو  (تِمن)  کٲفرن  تہٕ  منافقن  سٍتۍ  جہاد  (یِمَو  تۅہیہِ  خلاف  جٲرحیت،  فتنہ  فساد  تہٕ  سٲزِشن  ہُنٛد  آغاز  چُھ  تھوومُت  کٔرِتھ)  تہٕ  تِمن  پیٚٹھ  کٔرِو  سختی،  تہٕ  تِہُنٛد  ٹھکانہٕ  چُھ  جہنم،  تہٕ  سُہ  کوتاہ  خراب  ٹھکانہٕ  چُھ۔"
  },
  {
    "verse_id": 10,
    "translation": "اللہ  تعالیٰ  ہن  چھے٘  تِمن  لُکن  خٲطرٕ  یِمَو  کفرچُھ  کۆرمُت  نوح  (علیہ  السلام)  سٕنزِ  خاتونہِ  (واعلہ)  تہٕ  لوط  (علیہ  السلام)  سٕنزِخاتونہِ  (واہلہ)  سٕنز  مثال  کٔرمٕژ  بیان،  تِمہٕ  دۅشوے  آسہٕ  سانیٚو  بندو  منٛزٕ  دۅن  صالح  بندن  ہٕندِس  نکاحس  منٛز،  پتہٕ  کٔردۅشوٕیَو  تِمن  نِشہِ  خیانت  لہٰذا  آے  نہٕ  تِم  اللہ  تعالیٰ  ہس  (سٕندِس  عذابس)  برونٛہہ  کنہِ  تِمن  کُنہِ  بکار  تہٕ  تِمن  آو  وَننہٕ  زِ  تۆہۍ  دۅشوَے  (خاتونہٕ)  گٔژِھو  دٲخل  گژھن  والیٚن  سٍتۍ  جہنمس  منٛز  دٲخل۔"
  },
  {
    "verse_id": 11,
    "translation": "تہٕ  اللہ  تعالیٰ  ہن  چھے٘  تِمن  لُکن  خٲطرٕ  یِمَو  ایمان  اۆن  فرعون  سٕنزِ  زوجہ  (آسیہ  بنت  مزاحم)  سٕنزمثال  بیان  فرمٲومٕژ،  ییٚلہِ  تَمہِ  عرض  کۆر،اے  میانہِ  ربّہ!  ژٕ  بناوتہٕ  جنتس  منٛز  میانہِ  خٲطرٕ  پانس  نِشہِ  اکھ  گرٕ۔تہٕ  مے٘  دِتہٕ  فرعونس  تہٕ  تٔمۍ  سٕنزِ  (بد)  عملہِ  نِشہِ  نجات  بیٚیہِ  بچاو  تہٕ  مے٘  ظٲلم  قومہٕ  نِشہِ  (تہِ)۔"
  },
  {
    "verse_id": 12,
    "translation": "تہٕ  (بیاکھ  مثال  چھَن)  عمران  سٕنزِ  کورِ  مریم  سٕنز  (بیان  فرمٲومٕژ)  ییٚمہِ  پننہِ  عصمتٕچ  تہٕ  عفتٕچ  وارٕ  پٲٹھۍ  حفاظت  کٔر  پتہٕ  تۯوو  اَسہِ  (تٔمۍ  سٕندِ) نالہٕ  کِنۍ  پَنُن  روح  پھۅکھ  دِتھ  تہٕ  تَمہِ  کۆر  پننِس  ربّ  سٕندیٚن  کلماتن  تہٕ  تٔمۍ  سٕنزن  (نٲزل  کرنہٕ  آمژن) کتابن  ہُنٛد  تصدیق  تہٕ  سۅ  ٲس  اطاعت  گُزارَو  منٛزٕ۔"
  }
]