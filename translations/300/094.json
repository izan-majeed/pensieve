[
  {
    "verse_id": 1,
    "translation": "﴿اے  نبیؐ﴾  کیا  اَسہِ  مٕژرو نا  تُہٕنٛدِ  خٲطرٕ  تُہنٛد  سیٖنہٕ؟  ﴿سینہٕ  کھولنُک  لفظ  یِمن  موقعن  پیٚٹھ  قرآنِ  مجیدس  اندر  آمُت  چُھ  تِمن  پیٚٹھ  نظر  ترٛاونہٕ  سٍتۍ  چُھ  پَے  لگان  زِ  اَتھ  چِھ  زٕہ  معنی،  ﴿1﴾  یِہ  زِ  پرٛتھ  قسمہٕ کہِ  ذہنی  پریشٲنی  تہٕ  تردُد  نِشہِ  پاک  سپدِتھ  گٔژِھن  انسان  اَتھ  کتھہِ  پیٚٹھ  مطمئن  زِ  اسلام  چی  یٲژ  وَتھ  چھےٚ  برحق،  ﴿2﴾  یِہ  زِ  انسان  سُنٛد  حوصلہٕ  گژِھہ  بُلند  گژُھن،  کُنہِ  بجہِ  کھۅتہٕ  بجہِ  مُہمہِ  پیٚٹھ  گژھنہٕ  خٲطرٕ  تہٕ  سخت  کھۅتہٕ  سخت  کٲم  انجام  دِنَس  منٛز  تہِ  گژِھہ  نہٕ  أمِس  کانٛہہ  اندیشہ  آسُن،  تہٕ  نبوت چِہ  عظیم  ذمہٕ دٲرِیِہ  مَٹہِ  رٹنٕچ  ہمت  گژِھہ  أمِس  منٛز  پٲدٕ  گژٕھنۍ۔﴾"
  },
  {
    "verse_id": 2,
    "translation": "تہٕ  تۅہیِہ  پیٚٹھہٕ  وول  نا  سُہ  گوٚب  بور  بۅن،"
  },
  {
    "verse_id": 3,
    "translation": "ییٚمۍ  تُہُنٛد  پُشتِ  مبارک  گوٚبروومُت  اوس۔ ﴿اَمہِ  نِشہِ  چُھ  مُراد  رنج  و  غمُک  تہٕ  پریشٲنی  ہُنٛد  سُہ  بار  یُس  پننِس  قوم کِس  جہالتس  تہٕ  جٲہلیتس  وُچھ  وُچھ  حضور  صلی  اللہ  علیہ و سلمن  ہٕنٛدِس  طبیعتس  پیٚٹھ  پیٚوان  اوس،  تِم  ٲسۍ  اَتھ  پیٚٹھ  غمگین  سپدان  مگر  یِہ  بِگاڑ  دوٗر  کرنٕچ  ٲسٕکھ  نہٕ  کانٛہہ  صورت  نظرِ  گژھان،  یٔہے  فکر  ٲس  تِہُنٛد  شانۂ  مبارک  گوٚبراوان  ییٚمیُک  گوٚب  بار  اللہ  تعالیٰ ہن  ہدایتچٕ  وَتھ  ہٲوِتھ  تِہٕنٛدیٚو  شانۂ  مبارکو  پیٚٹھہٕ  وول۔  تِہِنٛدِ  ذہنُک  سورُے  بار  آو  لوٚژراونہٕ  تہٕ  تِم  گٔے  پوٗرٕ  پٲٹھۍ  مطمئن  زِ  اسلام کہ  ذریعہ  ہیٚکن  نہٕ  صرف  تِم  عرب  بلکہ  ہیٚکن  سٲرٕے  انسانیت  تِمَو  خرٲبِیَو  منٛزٕ  کٔڑِتھ  یِمن  منٛز  تَمہِ  وقتہٕ  عربہٕ  نیٚبر  تہِ  سورُے  دُنیا  مبتلا  اوس۔﴾"
  },
  {
    "verse_id": 4,
    "translation": "تہٕ  تُہٕنٛدِ  باپت  کٔر  تُہٕنٛز  ذکر  بلند۔"
  },
  {
    "verse_id": 5,
    "translation": "پس  چھےٚ  حقیقت  یِہ  زِ  تنگی  سٍتۍ  چھےٚ  فرٲخی  تہِ۔"
  },
  {
    "verse_id": 6,
    "translation": "بے شک  چھےٚ  تنگی  سٍتۍ  فرٲخی  تہِ۔  ﴿یِہ  کتھ  چھےٚ  دۅیِہ  پِھرِ  دۅہراونہٕ  آمٕژ  تاکہ  حضور  صلی  اللہ  علیہ و سلمن  یِیہِ  پوٗرٕ  پٲٹھۍ  تسلی  دِنہٕ  زِ  یِمَو  سخت  حالاتَو  مٔنٛزۍ  تِم  وُنۍ کیٚنَس  گُزران  چِھ،  تِم  چِھنہٕ  واریاہس  کالس  روزَن  وٲلۍ  بلکہ  اَمہِ  پتہٕ  کمٕے  کال  گٔژھتھ  چِھ  رٕتۍ  حالات  یِنہٕ  وٲلۍ﴾"
  },
  {
    "verse_id": 7,
    "translation": "لہٰذا،  ییٚلہِ  فارغ  سپدان  ٲسِو  تیٚلہِ  ٲسِو  عبادت  کِس  مشقتس  کُن  لگان۔"
  },
  {
    "verse_id": 8,
    "translation": "تہٕ  پننِس  رب سٕے  کُن  روٗزِو  رٲغب۔  ﴿یعنی  ییٚلہِ  بیٚیہِ  کانٛہہ  آوریار  روزِ  نہٕ  کینہہ  تیٚلہِ  کٔرِو  پنُن  یَلہٕ  وقت  عبادت  کِس  مشقتس  تہٕ  ریاضتس  اندر  صَرف،  تہٕ  پرٛتھ  طرفہٕ  پنُن  توجہ  ڈٲلِتھ  دِیو  صرف  ربس  کُن  توجہ﴾"
  }
]