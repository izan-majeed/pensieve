[
  {
    "verse_id": 1,
    "translation": "یِم  چھِ  حروف  مقطعات  یِمن  ہُنٛد  معنی  زانہِ  پانہٕ  خدا۔"
  },
  {
    "verse_id": 2,
    "translation": "یِم  چھِ  حروف  مقطعات  یِمن  ہُنٛد  معنی  زانہِ  پانہٕ  خدا۔"
  },
  {
    "verse_id": 3,
    "translation": "یِتھہٕ  پٲٹھۍ  یہِ  سورہ  شریف  بڈین  فٲیدن  تہٕ  اصولِ  دینن  ہٕندِ  تحقیقہ  خٲطرٕ  تۅہیہِ  پٮ۪ٹھ  نازل  کرنہٕ  آو۔  یِتھے  پٲٹھۍ  کوٚر  اللہ  تعالیٰ  ہن  یُس  سٮ۪ٹھاہ  غالب  چھُ،  سٮ۪ٹھاہ  حکمت  وول  چھُ  دینی  اصولن  ہٕندِ  تحقیق  خٲطرٕ  تۅہیہِ  پٮ۪ٹھ  بیٚیہِ  تِمن  پیغمبر نپٮ۪ٹھ  یِم  تۅہیہِ  برونٹھ  ٲسۍ  وحی  نازل،  تس  خداے  سُنٛد  شان  چھُ  کہ۔"
  },
  {
    "verse_id": 4,
    "translation": "تِہُنٛدُے  چھُ  تہِ  سورُے  یہِ  آسمانن  تہٕ  زمینن  اندر  چھُ۔  سُے  چھُ  سارِوٕے  کھۅتہٕ  بوٚڈ۔"
  },
  {
    "verse_id": 5,
    "translation": "تٔمۍ  سٕندِس  عظمتس  و  شانس  اگر  چہ  بعض  اہلِ  زمین  مَتہٕ  زٲنۍ  تن،  متہٕ  مٲنۍ  تن  مگر  آسمانس  اندر  چھُ  تسٕندۍ  شان  زانن  وٲلۍ۔  یعنی  ملایکہ  تیٖتۍ  بکثرت  کہ  کینٛہہ  دوٗر  چھُنہٕ  کہ  تِم  آسمان  کیا  پھٹن  پننہِ  ہیرمہِ  طرفہٕ  ملٲیکن  ہٕندِ  گۅبِرٕہ  تیتۍ  چنانچہ  حدیث  شریفس  منٛز  چھُ  آمُت  ﴿۔۔۔۔۔۔۔۔۔۔۔۔۔۔۔۔  ﴾  ﴿رواہ  الترمذی  و  ابن  ماجہ﴾  فرموو  نبی  کریم  صلی  اللہ  علیہ  و سلمن،  آسمانس  چھُ  کٕر کٕر گژھان،  تتھ  پَزِ  کٕر  کٕر  گژُھن  کیازِ  تتھ  منٛز  چہَنہٕ  أک،  س  چپَس  برابر  تہِ  جاے  خٲلی  ییٚتہِ  نَس  نہٕ  اَکھ  اَکھ  مَلک  پنُن  کلہٕ  ترٲوِتھ  اللہ  تعالیٰ  ہس  سجدٕہ  دِوان  چھُ۔  تِم  ملٲیک  چھِ  تسبیح  تہٕ  حمد  پننِس  پروردگارٕ  سٕندۍ  پران،  بیٚیہِ  چھِ  زمین  کین  لوٗکن  ہٕندِ  خٲطرٕ  مغفرت  منگان۔  وارٕ  بوٗزِو  سُہ  پروردگار  چھُ  سٮ۪ٹھاہ  مغفرت  کروُن  سٮ۪ٹھاہ  رحم  کروُن۔"
  },
  {
    "verse_id": 6,
    "translation": "بیٚیہِ  یِمَو  لوٗکو  ٹھٔہرٲوِ مٕتۍ  چھِ  تس  ورٲے  دوست  تہٕ  مددگار،  اللہ  تعالیٰ  چھُ  تِہٕنزٕ  سارے  کامہِ  ژرژان۔  سُہ  دِیہِ  پانے  وقتس  پٮ۪ٹھ  تِمن  سزا۔  تۅہیہِ  نہ  حض  چھُو  نہٕ  یارسول  اللہ  تِمن  لوٗکن  پٮ۪ٹھ  کانٛہہ  اختیاراہ  کہ  ییٚمہِ  ساعتہٕ  خۅش  کرِہا  تَمہِ  ساعتہٕ  کرنٲوِہِو  تِمن  پٮ۪ٹھ  عذاب  نٲزل۔  اَمُیک  اختیار  چھُ  خداے  سٕے،  توٚہۍ  مَہ  سپدِو  غمگین  تِہِندِس  ایمان  نہ  اننس  پٮ۪ٹھ،  کیازِ  تِہٕنز  کٲم  چھےٚ  صڑف  تبلیغ  کرُن  تہٕ  حکم  واتناوُن  چنانچہ۔  "
  },
  {
    "verse_id": 7,
    "translation": "اسہِ  سوٗز  یِتھے  پٲٹھۍ  تۅہیہِ  کُن  قرآن  مجید  یِتھہٕ  پٲٹھۍ  توٚہۍ  وُچھان  چھِو  عربی  زیٚوِ  اندر۔  یُتھ  توٚہۍ  بیم  کٔرِو  سارِنٕے  برونٹھ  مکہ  کیٚن  لوٗکن  بیٚیہِ  تِمن  لوٗکن  یِم  یتھ  أندۍ  أندۍ  بسان  چھِ  تہٕ  روزان  چھِ،  بیم  تہِ  کٔرِیوٗکھ  سمنہٕ  کہ  دۅہُک  یعنی  قیامت  کہ  دۅہُک  ییٚمہِ  دۅہ  سٲری  اولین  وآخرین  جمع  کرنہٕ  یِن  یَتھ  منٛز  نہٕ  شکھٕے  چھُ۔  ییٚمہِ  دۅہ  یہِ  فٲصلہٕ  کرنہٕ  یِیہِ  کہ  تَمہِ  دۅہ  گژھن  لوٗکن  زٕہ  حصہٕ،  اَکھ  حصہٕ  جنتس  منٛز،  بیاکھ  حصہ  جہنمس  منٛز۔  تُہٕنز  کٲم  چھےٚ  محض  اَمہِ  دۅہ  نِشہِ  لوٗکھ  کھۅژناوُنۍ۔  باقی  لوٗکن  ہٕندِ  ایمان  اَننُک  یا  نہ  اَننُک،  اَتھ  سٍتۍ  کیا  چھُ  تۅہیہِ۔  یہِ  سورُے  چھُ  خداے  سٕندِس  یژھنس  تانۍ۔"
  },
  {
    "verse_id": 8,
    "translation": "ہرگاہ  خدایس  منظور آسِہا،  سُہ  کرِہا  تِمن  سارِنٕے  لوٗکن  ہٕندِ  خٲطرٕ  اَکٲے  وَتھاہ  یعنی  سارِنٕے  کرِہا  ای،  ان  نصیب۔  مگر  واریاہن  حکمن  کُن  نظر  کٔرِتھ  سپُد  نہٕ  تس  یہِ  منظور  لیکن  سُہ  یَس  یژھان  چھُ  تس  چہُ  ایمانس  کُن  وَتھ  ہٲوِتھ  واتناوان  پننِس  رحمتس  منٛز۔  یِمن  یژھان  چھُ  تِمن  چھُ  کفر و شرکس  منٛز  مبتلا  کٔرِتھ  پننہِ  رحمت  نِشہِ  نیبر  کڑان  تہٕ  دوٗر  کران۔  چنانچہ  تِمن  ظالمن  آسہِ  نہٕ  قیامتُک  دۅہ  نہ  کانٛہہ  دوستاہ  تہٕ  نہ  کانٛہہ  مددگاراہ۔"
  },
  {
    "verse_id": 9,
    "translation": "کیا  تِمو  لوٗکو  چھا  روٚٹمُت  معبوٗدِ  برحقس  ورٲے  بدل  دوست  تہٕ  مددگار۔  پس  اگر  کٲنسہِ  کارساز  تہٕ  دوست  بناوُن  چھُ،  سُہ  چھُ  اللہ  تعالیٰ  ہٕے  یوت  بیٚیہِ  نہٕ  کانٛہہ۔  سُے  چھُ  مۅردن  زندٕہ  کرٕوُن  بیٚیہِ  چھُ  سُے  پرتھ  چیزس  پٮ۪ٹھ  قدرت  وول۔"
  },
  {
    "verse_id": 10,
    "translation": "توٚہۍ  فرمٲوِو  تِمن  لوٗکن  یِم  تۅہیہِ  سٍتۍ  توحیدس  اندر  اختلاف  کران  چھِ  کہ  بیٚیہِ  یتھ  یتھ  چیزس  اندر  توٚہۍ  پٔزِیارین  سٍتۍ  اختلاف  چھِو  کران  توحیدس  وغیرٕہ  چیزن  اندر،  تمُیک  فٲصلہٕ  چھُ  تٔسۍ  سپُرد۔  دنیاہس  اندر  صحیح  دلیلو  سٍتۍ  آخرتس  اندر  ﴿۔۔۔۔۔۔۔۔۔۔۔۔۔۔﴾ سٍتۍ۔  یہِ  اللہ  تعالیٰ  ییٚمۍ  سُنٛد  شان  یہِ  چھُ،  چھُ  میون  ربّ۔"
  },
  {
    "verse_id": 11,
    "translation": "سُے  چھُ  آسمانن  تہٕ  زمینن  ہُند  پٲدٕہ  کروُن  تٔمی  کٔرۍ  تُہٕندِ  خٲطرٕ  تۅہی  منٛزٕ  تُہُنٛد  جورٕہ۔  یِتھے  پٲٹھۍ  کٔرِن  چارواین  اندر  تہِ  پٲدٕہ  جورٕہ۔  سُے  چھُ  تۅہیہِ  اَتھ  زمینس  منٛز  چھٔکراوان،  تُہُند  نسل  بڑاوان،  تس  ہیوٗ  چھُنہٕ  کانٛہہ۔  سُے  چھُ  سورُے  بوزوُن،  سورُے  وُچھہِ  وُن۔"
  },
  {
    "verse_id": 12,
    "translation": "تس  اَتھہِ  چھےٚ  آسمانن  تہٕ  زمینن  ہٕندین  خزانن  ہٕنزٕ  کُونٛزٕہ،  سُے  چھُ  رزق  زیادٕہ  کران  یَس  یژھان  چھُ،  بیٚیہِ  چھُ  سُے  رزق  کم  کران  یَس  یژھان  چھُ۔  بے  شک  سُے  چھُ  پرتھ  چیزاہ  پوٚز  زانہٕ  وُن۔"
  },
  {
    "verse_id": 13,
    "translation": "اللہ  تعالیٰ  ہن  کوٚر  تۅہیہِ  لوٗکن  ہٕندِ  خٲطرٕ  سُے  دین  مقرر  ییمُیک  حکم  فرمووُن  نوح  علیہ  السلامس  بیٚیہِ  یُس  اَسہِ  تۅہیہِ  کُن  وحی  کوٚر  بیٚیہِ  ییٚمِچ  وصیت  اَسہِ  ابراہیم  علیہ  الصلوٰۃ  والسلامس  کٔر  بیٚیہِ  موسیٰ  علیہ  السلامس  بیٚیہِ  عیسیٰ  علیہ  السلامس۔  تِہٕنزن  اُمتن  تہِ  فرموو  اَسہِ  اَتھ  دینس  پٮ۪ٹھ  روٗزِو  قٲیم،  اَتھ  منٛز  مَہ  کٔرِو  تفرقہ۔  مُراد  چھُ  اَمہِ  اندرٕہ  اصولِ  دین  یِم  سارِنٕے  اندر  مشترک  چھِ،  مثلاً  توحید،  رسالت  تہٕ  معاد۔  پس  اوس  لٲزم  لوٗکن  کہ  اَتھ  کرہن  قبول  مگر  افسوس،  سٮ۪ٹھاہ  دشوار  چھُ  گُزران  مشرکن  پٮ۪ٹھ  سۅ  کتھ  یتھ  کُن  توٚہۍ  تِمن  ناد  چھِو  دِوان  یعنی  توحید  اَتھ  سٍتۍ  چھےٚ  یہِ  کتھ  تہِ  کہ  اللہ  تعالیٰ  چھُ  درٛسہٕ  دِوان  پانس  کُن  نِنہٕ  خٲطرم  تِمن  یِمن  یژہان  چھُ۔  یعنی  دین  حق  قبول  کرنُک  توفیق  چھُکھ  دِوان،  بیٚیہِ  چھُ  وَتھ  ہاوان  پانس  کُن  تِمن  یِم  تس  کُن  پھیران  تہٕ  رجوع  کران  چھِ۔  "
  },
  {
    "verse_id": 14,
    "translation": "سون  حکم  یُس  بروٗنٹھِمین  اُمتن  اوس  کہ،  واریاہ  لوٗکھ  روٗدۍ  نہٕ  اَتھ  حکمس  پٮ۪ٹھ  قٲیم،  تِم  سپدے  اَکھ  أکِس  نِشہِ  جُدا  لیکن  اَمُیک  سبب  اوس  نہٕ  کُنہِ  قسمُک  اشتباہ  تہٕ  شک  کیا  اوس  تِمن  بلکہ  سپُد  تِمن  نِشہِ  علم  صحیح  واتنہٕ  پتہٕ  محض  اَکھ  أکۍ  سٕندِ  ضدٕہ  تہٕ  عداوتہٕ،  ہرگاہ  نے  تُہٕندِس  پروردگارسٕندِ  طرفہٕ  اَکھ  حکم ﴿یعنی  تِمن  مہلت  دِنۍ  أکِس  معین  وقتس  تانۍ  برونٹھ  جٲری  سپُد  مُت  آسِہا،  نتہٕ  یِیہِ  ہا  تِمن  منٛز  دنیاسٕے  منٛز  فٲصلہٕ  کرنہٕ۔  یعنی  تِم  یِہن  تِتھِس  عذابس  گرفتار  کرنہٕ  ییٚمہِ  سٍتۍ  تِم  مُلہٕ  مۅنجہِ  گالنہٕ  یِہن۔  بے  شک  تِم  لوٗکھ  یِمن  کتاب  آیہِ  دِنہٕ  بروٗنٹھِمین  اُمتن  پتہٕ  ﴿اَمہِ  اندرٕہ  چھِ  مُرادمشرکین  عرب،  تِمن  آے  یہِ  کتاب  یعنی  قرآن  مجید  بواسطہ  حضرت  محمد  صلی  اللہ  علیہ و سلم  عطا  کرنہٕ﴾  تِم  چھِ  ضرور  تَمہِ  کتابہِ  ہٕندِس  حقس  اندر  بٔڈِس  شکس  اندرتراونہٕ  آمٕتۍ  یُس  تِمن  تردُدس  منٛز  تراوان  چھُ۔"
  },
  {
    "verse_id": 15,
    "translation": "لہٰذا  مہ  سپدِو  توٚہۍ  دل  شکستہ  کٲنسہِ  ہٕندِ  انکار  کرنہٕ  سٍتۍ  بلکہ  دِیِو  توٚہۍ  ناد  تِمن  اَتھ  قرآن  مجیدس  کُن  برابر۔  بیٚیہِ  کٔرِو  توٚہۍ  پانہٕ  تہِ  استقامت  تتھ  پٮ۪ٹھ  یِتھہٕ  پٲٹھۍ  تۅہیہِ  حکم  آو  کرنہٕ  تِہٕنزن  خوٲہشن  ہٕنز  مَہ  کٔرِو  پٲروی۔  تِم  چھِ  یژھان  مخالفت  کرنہٕ  سٍتۍ  یِیِو  توٚہۍ  عٲجز،  توپتہٕ  ترٲوِو  توٚہۍ  تِمن  تبلیغ  کرُن۔  مگر  یُتھ  نہٕ  توٚہۍ  تہِ  کٔرِو  ہرگز۔  بیٚیہِ  فرمٲوِیوٗکھ  توٚہۍ  بہٕ  یتھ  کتھہِ  کُن  تۅہیہِ  ناد  چھُس  دِوان  بہٕ  چھُس  پانہٕ  تتھ  پٮ۪ٹھ  عمل  کران۔  چنانچہ  مےٚ  کٔر  پژھ  تِمن  سارِنٕے  کتابن  یِمہٕ  اللہ  تعالیٰ  ہن  نٲزل  چھےٚ  کرِمژٕ۔  بیٚیہِ  آو  مےٚ  حکم  کرنہٕ  کہ  تۅہیہِ  منٛزٕ  کرٕ  تُہٕندین  اختلافاتن  عدل  و  انصاف  موجوب  فٲصلہٕ  یعنی  یُس  چیز  تۅہیہِ  پٮ۪ٹھ  وٲجب  مقرر  کرٕ  سُہ  چیز  زانہٕ  پانس  پٮ۪ٹھ  تہِ  وٲجب۔  یہِ  کتھ  چھَنہٕ  کہ  توٚہۍ  تراوَو  تکلیفس  نادر  تہٕ  پانہٕ  روزٕ  آزاد۔  یِمہٕ  کتھہٕ  آسہٕ  سلیم  الطبعن  ہٕندِ  خٲطرٕ  رغبت  تہٕ  شوق  دِووُنہِ  ہرگاہ  تِمن  یِمو  کتھو  سٍتۍ  تہِ  کینٛہہ  بَنہِ  نہٕ  تیٚلہِ  ؤنیوٗکھ  ٲخری  کتھ  کہ  معبودِ  برحق  چھُ  سون  مٲلک  تہٕ  سُہ  چھُ  سارِنٕے  ہُند  حٲکم،  سانہِ  عملہٕ  چھےٚ  اَسہِ  پانس،  تُہٕنزٕ  عملہٕ  چھےٚ  تۅہیہِ  پانس۔  اَسہِ  منٛز  تہٕ  تۅہیہِ  منٛز  چھُنہٕ  کانٛہہ  بحثٕے۔  اللہ  تعالیٰ  یُس  اَسہِ  سارِنٕے  ہُند  مٲلک  چھُ،  سُہ  سۅمبراوِ  اَسہِ  سارِنٕے  قیامتُک  دۅہ۔  اَتھ  منٛز  چھُنہٕ  کانٛہہ  شک  کہ  تس  کُن  چھُ  اَسہِ  سارِنٕے  واتُن،  سُہ  کرِ  سارِنٕے  ہُنٛد  فٲصلہٕ  عملہِ  موجوب۔  وُنۍ  کیٚنس  تۅہیہِ  سٍتۍ  بحث  کرُن  چھُ  فضول  مگر  تبلیغ  روزَو  أسۍ  تۅہیہِ  کران۔"
  },
  {
    "verse_id": 16,
    "translation": "بیٚیہِ  یِم  لوٗکھ  بحث  چھِ  لاگان  خداے  سٕندِس  دینس  اندر  مسلمانن  سٍتۍ  ییٚمہِ  کتھہِ  پتہٕ  کہ  سُہ  دین  آو  تسلیم  کرنہٕ  کیازِ  واریاہ  عٲقل  و  دانا  سپٕدۍ  مسلمان،  تِمو  کوٚر  اقراِ  دین  اسلام  کہ  حق  آسنُک۔  وۅنۍ  یِم  اَمہِ  پتہٕ  تہِ  بحث  لاگن  تِہٕنز  دلیل  چھےٚ  تِہِندِس  پروردگارس  نِشہِ  بالکل  باطل۔  تِمن  پٮ۪ٹھ  چھُ  خداے  سُنٛد  غضب  واقع  سپدٕہ  وُن،  تُہٕندی  خٲطرٕ  چھُ  قیامت  کہ  دۅہ  سخت  عذاب  سپدٕہ  وُن،  تمہِ  عذاب  نِشہِ  بچنُک  ذریعہ  چھُ  اللہ  تعالیٰ  ہس  پژھ  کرٕنۍ۔  تِہُند  دین  پوٚز  زانُن  گوٚو  قرآن  مجید  یتھ  منٛز  حقوق  اللہ  تہٕ  حقوق  العباد  ویٚژنٲوِتھ  بیان  کرنہٕ  آمٕتۍ  چھِ  واجبُ  العمل  زانٕنۍ  کیازِ۔  "
  },
  {
    "verse_id": 17,
    "translation": "معبودِ  برحق  گوٚو  سُے  ییٚمۍ  پٔزِپٲٹھۍ  کتاب  نٲزل  کٔر۔  خصوصاً  یُس  حکم  تتھ  منٛز  انصافُک  چھُ،  بیٚیہِ  ترٛکٕر  ییٚمہِ  سٍتۍ  عدل  و  انصاف  چھُ  کرنہٕ  یِوان۔  یِم  لوٗکھ  یِم  قیامتٕکۍ  واقعات  بوٗزِتھ  تۅہیہِ  نِشہِ  تمہِ  کہ  وقتُک  تعیُن  یژھان  چھِ،  تۅہیہِ  کیا  چھےٚ  تمِچ  خبر،  مگر  خبر  نہ  آسنہٕ  سٍتۍ  یا  خبر  نہ  کرنہٕ  سٍتۍ  چھُنہٕ  لٲزِم  یِوان  سۅ  کیا  آسی  نہٕ  بلکہ  چھُ  تمُیک  وقوع  دلیلو  سٍتۍ  ثٲبت۔  تعیُن  وقتس  متعلق  چھُ  یِیژہن  کٲفی  کہ  عجب  چھُنہٕ  سۅ  قیامت  ما  آسہِ  نزدیک۔  "
  },
  {
    "verse_id": 18,
    "translation": "یِمن  لوٗکن  نہٕ  تمِچ  پژھ  چھےٚ  تِم  چھِنہٕ  باوجود  تمہِ  کہ  یقینی  تہٕ  نزدیک  آسنہٕ  کہ  کھۅژٲنی  بلکہ  چھِ  بطور  استہزاء  وانکار  تمہِ  کہ  وقوعُک  تقاضہٕ  کران۔  یِمن  لوٗکو  ایمان  اوٚن  تِم  چھِ  کھۅژان  تتھ  بیٚیہِ  چھِ  اعتقاد  تھاوان  کہ  قیامتُک  دۅہ  چھُ  حق  تہٕ  پوٚز۔  وارٕ  بوٗزِو  کہ  بے  شک  یِم  لوٗکھ  قیامتس  منکر  ٲسِتھ  ہَر  تہٕ  قضیہ  چھِ  لاگان  تَمہِ  کِس  یِنس  منٛز  یقیناً  چھِ  تِم  زیچھہِ  تہٕ  دوٗردراز  گمرٲہی  منٛز  مبتلا۔"
  },
  {
    "verse_id": 19,
    "translation": "یِم  منکر  یِم  دنیاچن  نازو  نعمتن  پٮ۪ٹھ  ویٹھان  چھِ،  تِمنٕے  منٛز  بوٚڈِتھ  چھِ  ٲخرت  نِشہِ  غٲفل  تہٕ  بے  خبر  سپدیمٕتۍ۔  اَمہِ  پننہِ  نازو  نعمتن  اندر  آسنہٕ  سٍتۍ  چھِ  تِم  استدلال  کران  کہ  سون  مسلک  چھُ  پسندیدٕہ،  اگر  تہِ  آسِہا  تتھ  سٲنِس  مسلکس  پٮ۪ٹھ  آسہِ  ہا  خدا  بے  زار،  تیٚلہِ  کیازِ  تھاوِہا  اَسہِ  عیش  و  آرامس  اندر۔  یہِ  چھےٚ  تُہٕنز  حماقت  کیازِ  یہِ  چھَنہٕ  رضامندی  ہٕنز  دلیل  بلکہ  چھُ  اَمُیک  وَجہ  زِ﴿۔۔۔۔۔۔۔۔۔۔۔۔﴾ اللہ  تعالیٰ  چھُ  دنیاہس  منٛز  سٮ۪ٹھاہ  مہربان  پننین  بندن  پٮ۪ٹھ۔  عام  طوراَمی  رحمتِ  عامہ  سٍتۍ  چھُ  سُہ  سارِنٕے  روزی  عطا  کران۔  اگر  چہ  مصلحت  موجوب  چھےٚ  تتھ  منٛز  کمی  زیادتی  تہِ  سپدان ﴿۔۔۔۔۔۔۔۔۔۔۔﴾ یَس  یوٗت  یژھان  چھُ  تس  چھُ  تیوٗت  دِوان۔  مگر  نفس  رزق  چھُ  سارِنٕے  منٛز  مشترک۔  اَمہِ  لطف  فی  الدنیا  اندرٕہ  چھُنہٕ  لٲزم  یِوان  کہ  تُہُنٛد  مسلک  کیا  چھُ  خدایس  پسند۔  تِمن  کیا  یِیہِ  ٲخرتس  اندرتہِ  لطف  و  مہربٲنی  عطا  کرنہٕ  بلکہ  آسن  تِم  ٲخرتس  اندر  بوجہ  اینکہ  تِم  ٲسۍ  باطلس  پٮ۪ٹھ  کُڈرِس  عذابس  گرفتار  دنیاہس  اندر،  تِم  عذابس  گرفتار  کرٕنۍ  چھَنہٕ  مشکل  کتھاہ  کینٛہہ ﴿۔۔۔۔۔۔۔۔۔۔۔﴾ سُہ  چھُ  سٮ۪ٹھاہ  قوت  وول،  سٮ۪ٹھاہ  زبردست،  یِمن  سارِنٕے  خرٲبِیَن  ہُنٛد  وجہ  چھُ  دنیا  سٍتۍ  گژُھن۔  لوٗکن  پَزِ  نہٕ  دنیا  سٍتۍ  مغرور  گژُھن  بلکہ  پزِہا  تِمن  ٲخرت  ژھانڈُن،  تِمن  پَزِ  وارٕ  بوزُن  کہ۔  "
  },
  {
    "verse_id": 20,
    "translation": "یُس  شخصاہ  یژھان  آسہِ  ٲخرتُک  زراعت  کرُن  یعنی  ٲخرت  کہ  ثوابُک  طٲلب  آسہِ،  ٲخرت  خٲطرٕ  کرِ  رٕژٕ  عملہٕ  بہ  اُمید  ثواب،  أسۍ  دِمَو  ترقی  تس  تِہِندِس  تتھ  زراعتس  اندر  یعنی  رٕژن  عملن  پٮ۪ٹھ  دِموأسۍ  تَس  رُت  ثواب۔  بلکہ  کرو  أسۍ  تتھ  ثوابس  اندر  تَس  زیادتی۔  أکِس  عملہِ  کروس  ادنیٰ  درجہ  داہ  گۅنہٕ  ثواب  عطا۔  بیٚیہِ  یُس  اکھاہ  یژھان  آسہِ  دنیاہُک  زراعت،  تس  دِمَو  أسی  تہِ  اگر  أسۍ  یژھو  کینٛہہ  تمہِ  دنیا  أندرٕہ  مگر  ٲخرتس  اندر  آسہِ  نہٕ  تس  کُیت  کانٛہہ  حصہٕ۔  کیازِ  سُہ  چھُ  مشروط  ایمانس  سٍتۍ۔  حاصل  چھُ  یُس  اکھاہ  عمل  کرِ  دنیٲیی  مطلب  حاصل  کرنہٕ  خٲطرٕ،  تس  یِیہِ  دنیا  عطا  کرنہٕ،  مگر  تِیتُے  یوٗت  أسۍ  یژھو۔  توپتہٕ  چھُ  سُہ  ٲخرت  کہ  ثواب  نِشہِ  محروم۔  دین  حق  کوٚر  اللہ  تعالیٰ  ہن  مشروع  ومقرر  مگر  تِم  لوٗکھ  اگر  سُہ  دین  چھِنہٕ  مانان۔"
  },
  {
    "verse_id": 21,
    "translation": "کیا  تِمَو  چھا  خدایس  شریک  ٹھٔہرٲوِمٕتۍ  یِمَو  شریکو  تِہِندِ  خٲطرٕ  کانٛہہ  دیٖناہ  مقرر  کوٚرمُت  چھُ،  ییٚمُیک  اجازت  اللہ  تعالیٰ  ہن  تِمن  دُیتمُت  چھُ۔  ہرگاہ  خداے  سٕندِ  طرفہٕ  اَکھ  قولِ  فیصل  مقرر  آسِہا  نہٕ  کرنہٕ  آمُت،  سُہ  گوٚو  یی  زِ  اصل  عذاب  سپدِ  تِمن  پٮ۪ٹھ  مرنہٕ  پتہٕ،  نتہٕ  یِیہِ  ہا  دنیاسٕے  اندر  تِہُنٛد  عملی  فٲصلہٕ  کرنہٕ۔  بے  شک  یِمن  ظٲلمن  ہٕندِ  خٲطرٕ  چھُ  ٲخرتس  اندر  دود  تُلہٕ  وُن  عذاب۔"
  },
  {
    "verse_id": 22,
    "translation": "تَمہِ  دۅہ  وُچھوٗکھ  توٚہۍ  تِم  نافرمان  تہٕ  ظٲلم  سٮ۪ٹھاہ  کھۅژان  تِمَو  کامیو  سببہٕ  یِمہٕ  تِمَو  کرِمَژٕہ  آسن  ییٚلہِ  تِم  تِمن  کامین  ہُنٛد  عذاب  وُچھن  یُس  عذاب  تِمن  پٮ۪ٹھ  یقیناً  سپدٕہ  وُن  چھُ۔  بیٚیہِ  یِمو  لوٗکو  ایمان  اوٚن  تہٕ  رٕژٕہ  عملہٕ  کریکھ،  تِم  آسن  جنتہٕ  کین  باغن  اندر  داخل،  تِہِندِ  خٲطرٕ  چھُ  تِہِندِس  پروردگارس  نِشہِ  تہِ  سورُے  یہِ  تِم  یژھن۔  یۅہے  گوٚو  خداے  سُنٛد  بوٚڈ  فضل،  بوٚڈ  انعام۔  اَتھ  مقابلہٕ  چھُنہٕ  دنیاہُک  عیش  و  عشرت  کِہِنۍ۔"
  },
  {
    "verse_id": 23,
    "translation": "یٔہے  گٔیہِ  خۅش  خبری  یۅسہٕ  فرماوان  چھُ  اللہ  تعالیٰ  پننین  بندن  یِمَو  ایمان  اوٚن  تہٕ  رٕژٕہ  عملہٕ  کریکھ۔  چونکہ  کافرن  ٲس  مضمون  پوٗرٕ  بیان  کرنہٕ  برونٹھُے  زیٚوِ  پٮ۪ٹھ  ژٲنگِج  ترٲوِتھ،  چونج  کٔرِتھ  تکذیب  چہ  کتھہٕ  کران،  تَمی  آو  ییٚتہِ  نس  بشارتُک  مضمون  پوٗرٕ  بیان  کرنہٕ  برونٹھُے  جملۂ  معترضس  منٛز  تکذیب  کرُن۔  وکنہ  خاطرٕہ  سُہ  مضمون  بیان  کرنہٕ  ییٚمہِ  سٍتۍ  تِہِندۍ  دل  ویگلہٕ  ہن۔  نبی  کریم  صلی  اللہ  علیہ  وسلمس  آو  حکم  کرنہٕ،  توٚہۍ  فرمٲوِو  تِمن  اے  لوٗکو،  بہٕ  چھُس  نہٕ  تۅہیہِ  نِشہِ  کانٛہہ  مطلباہ  ژھانڈان  تۅہیہِ  سٍتۍ  یہِ  کتھ  باتھ  کرنس  اندر  رشتہٕ  دٲری  ہٕندِ  محبتہٕ  ورٲے  یعنی  یُتُے  چھُس  بہٕ  تۅہیہِ  نِشہِ  ژھانڈان  کہ  میٲنۍ  تہٕ  تُہٕندۍ  تعلقاتِ  رشتہٕ  دٲری  یِم  چھِ  یِم  سٲری  قریشن  سٍتۍ  وابستہ  چھِ  بلکہ  تمام  عربہٕ  کین  لوٗکن  سٍتۍ  پیوست  چھِ،  تِم  دوٗر  چھِ  یا  نزدیک  تِمن  تعلقاتن  ہٕندین  حقوقن  ہُنٛد  تھٲوِتَو  توٚہۍ  خیال۔  تِم  تعلقات  چھِنہٕ  متقضی  یتھ  کتھہِ  کہ  توٚہۍ  ہیٚیِو  میٲنِس  مخالفتس  اندر  جلدی  کرٕنۍ،  بوزنہٕ  برونٹھُے  شور  لاگُن  بلکہ  چھِ  تِم  تعلقات  منگان  کہ  نہایت  اطمنانہٕ  سان،  سۅ  دِلہٕ  بوٗزِو  توٚہۍ  گۅڈٕہ  بہٕ  کیا  چھُس  تۅہیہِ  ونان،  توپتہٕ  توٗلیوٗن  سۅ  میٲنۍ  کتھ  عقلہِ  ہٕنزِ  ترٛکرِ  اندر،  توپتہٕ  پرکھٲوِیوٗن  وارٕھ  سۅ  کتھ  غورو  تامل  سٍتۍ۔  ہرگاہ  تتھ  اندر  کانٛہہ  شُبہ  تہٕ  اِشکالاہ  گژھیٚو  سُہ  کٔرِو  صاف۔  ہرگاہ  سۅ  کتھ  میٲنۍ  غلط  آسہِ،  توٚہۍ  تٲرِو  مےٚ  وارٕ  فکرِ  بہٕ  ہرگاہ  ڈٔلِتھ  آسہٕ  توٚہۍ  أنِو  مےٚ  سیزِ  وَتہِ  پٮ۪ٹھ۔  غرض  یۅسہٕ  کتھ  آسہِ،  سۅ  ٲسِن  خٲرخوٲہی  پٮ۪ٹھ۔  یہِ  چھُنہٕ  دستور  کہ  مےٚ  دِیِو  نہٕ  توٚہۍ  ونہٕ  نے  تہٕ  فوراً  ہیٚیِو  توٚہۍ  شوروغُل  لاگُن۔  ٲشنٲیی  ہٕندین  تعلقاتن  ہرگاہ  تۅہیہِ  نِشہِ  کانٛہہ  احتراماہ  چھُ  تیٚلہِ  بوٗزِتو  میٲنۍ  کتھ  یتھ  منٛز  تُہٕندِ  خٲطرٕ  سٮ۪ٹھاہ  فٲیدٕہ  چھُ۔  بیٚیہِ  یُس  اکھاہ  نیکی  کرِ،  أسۍ  کرو  تِمن  نیکین  اندر  زیادٕہ  رٕژر  خوبی  عطا  یعنی  أسۍ  دِمَو  تس  زیادٕہ  ثواب۔  بے  شک  اللہ  تعالیٰ  چھُ  فرمانبردارن  ہٕندین  گناہن  سٮ۪ٹھاہ  بخشن  ہار۔  تِہٕنزن  نیکین  سٮ۪ٹھاہ  قدردان  تہٕ  رُت  ثواب  عطا  کروُن۔  "
  },
  {
    "verse_id": 24,
    "translation": "کیا  یِم  لوٗکھ  چھا  تۅہیہِ  نسبت  ونان  زِ  تِمو  چھُ  یہِ  قرآن  مجید  خدایس  پٮ۪ٹھ  اَپُز  ٹھٔہروومُت،  نعوذ  بااللہ  یعنی  نبوتُک  تہٕ  وحی  یُک  خلافِ  واقعہ  دعویٰ  کوٚرمُت۔  اَتھ  صورتس  اندر  چھےٚ  خدایس  قدرت  کہ  ہرگاہ  سُہ  ییٚژِھہ  تُہٕندِس  دِلس  پٮ۪ٹھ  کرِ  سُہ  مۅہر۔  بیٚیہِ  چھُ  اللہ  تعالیٰ  سُنٛد  یہِ  طریقہ،  فطرت  کہ  سُہ  چھُ  نٕہناوان  اَپُز،  تہٕ  پوٚز  چھُ  پٔزراوان  غٲلب  تہٕ  ثٲبت  پننیو  احکامو  سٍتۍ۔  پٔزِپٲٹھۍ  سُہ  چھُ  دل  چن  کتھن  ہٕنزتانۍپوٗرٕ  خبر  تھاوان۔"
  },
  {
    "verse_id": 25,
    "translation": "بیٚیہِ  چھُ  سُے  تِیُتھ  رحیم  کہ  پننین  بندن  ہُنٛد  توبہٕ  چھُ  تمہِ  کیو  شرطو  سان  قبول  کران۔  پس  اگر  کانٛہہ  کافر  توبہٕ  کٔرِتھ  مسلمان  سپدِ۔  سُہ  چھُ  تُہند  ایمان  اَنُن  قبول  کران،  بیٚیہِ  چھُ  سُے  توبہ  کہ  برکتہٕ  پننین  بندن  ہٕندین  گناہن  عفو  کران،  بیٚیہِ  چھُ  سُے  تہِ  سورُے  زانان  یہِ  توٚہۍ  کران  چھِو۔  تس  چھُ  معلوم  کہ  کٔمۍ  کوٚر  توبہٕ  بہ  خلوصِ  دل  تہٕ  کٔمۍ  کوٚر  توبہٕ  خلوص  ورٲے۔"
  },
  {
    "verse_id": 26,
    "translation": "بیٚیہِ  چھُ  سُے  تِمن  لوٗکن  ہٕندِس  دعاہس  اِجابت  کران  یِمو  ایمان  اوٚن  تہٕ  رٕژٕہ  عملہٕ  کریکھ۔  بیٚیہِ  چھُ  تِمن  زیادٕہ  عطا  کران  پنُن  فضل۔  یِم  کافرکفرس  پٮ۪ٹھ  اصرار  کرن،  اسلام  اَنن  نہٕ،  تِمن  ہٕندِ  خٲطرٕ  چھُ  مقرر  سخت  عذاب۔  اللہ  تعالیٰ  سٕندِ  صفتِ  رحمتُک  اثر  چھُ  کہ  سُہ  چھُنہٕ  سارِنٕے  لوٗکن  زیادٕہ  مال  عطا  کران  کیازِ۔"
  },
  {
    "verse_id": 27,
    "translation": "ہرگاہ  اللہ  تعالیٰ  پننین  بندن  روزِ  یَس  اندر  وُسعت  کرِہا  تیٚلہِ  کرہن  تِم  زمینس  اندر  سرکشی  تہٕ  شرارت۔  عام  طبعیتن  ہٕندِ  اعتبارٕ  چھُ  لوٗکن  ہٕنزِ  پستی  ہُنٛد  سبب  اَکھ  أکِس  کُن  محتاج  آسُن۔  مال  دارن  چھُ  کامہِ  منٛز  مددکرنہٕ  حاصل  خٲطرٕ موٚزوٗرن  تہٕ  کٲرۍ  گرن  کُن  حاجت۔  فقیرن  چھُ  پونسہٕ  حاصل  کرنہٕ  خٲطرٕ  مالدارن  کُن  حاجت۔  یِتھے  پٲٹھۍ  چھُ  دنیاہُک  کارخانہٕ  پکان۔  لیکن  سُہ  چھُ  روٗزی  نازل  کران  تَمہِ  اندازٕہ  موجوب  یُس  سُہ  یژھان  چھُ۔  بے  شک  چھُ  سُہ  پننین  بندن  ہُنٛد  سورُے  زانان،  سورُے  وُچھان۔"
  },
  {
    "verse_id": 28,
    "translation": "سُہ  پروردگار  چھُ  تِیُتھ  حکیم  کہ  سُہ  چھُ  روٗد  تراوان  لوٗکن  ہٕندِ  ناامید  گژھنہٕ  پتہٕ۔  بیٚیہِ  چھُ  سُی  پننہِ  رحمتُک  آثار  عالمس  منٛز  واتناوان  یعنی  روٗد  پرتھ  جایہِ  واتناوان۔  پرتھ  جایہِ  چھُ  زمینس  سرسبز  کران  بیٚیہِ  چھُ  سُے  سارِنٕے  ہُنٛد  کارساز،  تتھ  کارسٲزی  پٮ۪ٹھ  چھُ  سُے  قابلِ  حمدوثناء۔"
  },
  {
    "verse_id": 29,
    "translation": "بیٚیہِ  چھِ  تِہِندِ  قدرت  کیو  نشانو  اندرٕہ  آسمانن  تہٕ  زمینن  ہُنٛد  پٲدٕہ  کرُن  بیٚیہِ  تِمن  جاندارن  ہُنٛد  پٲدٕہ  کرُن  یِم  آسمانس  تہٕ  زمینس  منٛز  چھٔکرٲوِمٕتۍ  چھِن۔  سُے  چھُ  تِمن  سارِنٕے  مخلوقن  دوبارٕہ  زندٕہ  کٔرِتھ  قیامتُک  دۅہ  سۅمبرنس  تہٕ  جمع  کرنس  پٮ۪ٹھ  ییٚلہِ  سُہ  تِمن  جمع  کرُن  ییٚژِھہ  پوٗرٕ  قدرت  وول۔"
  },
  {
    "verse_id": 30,
    "translation": "بیٚیہِ  چھُ  سُہ  منتقم  آسنہٕ  کہ  باوجود  عفو  تہٕ  درگزر  کروُن۔  چنانچہ  یُس  مصیبتاہ  تۅہیہِ  واتان  چھُ  اے  گنہگارو  سُہ  چھُ  حقیقتاً  واتان  تۅہیہِ  تِمَو  یچھ  عملو  سببہٕ  یِم  توٚہۍ  پننیو  اَتھو  چھِو  کران۔  توتہِ  چھُ  سُہ  واریاہن  گناہن  عفُووٕے  کران۔"
  },
  {
    "verse_id": 31,
    "translation": "بیٚیہِ  ہیٚکیوٗن  نہٕ  توٚہۍ  زمین  کِس  کُنہِ  حصس  منٛز  پناہ  حاصل  کٔرِتھ  تہٕ  روٗزِتھ،  اللہ  تعالیٰ  عٲجز  کٔرِتھ،  نہ  چھُ  تتھ  حالس  اندر  تِہِندٕہ  خٲطرٕ  کانٛہہ  مدد  گاراہ  تہٕ  یٲری  کروُناہ  خدایس  ورٲے۔"
  },
  {
    "verse_id": 32,
    "translation": "بیٚیہِ  چھُ  تِہِندِ  قدرت  کیو  نشانو  اندرٕہ  ناوٕہ  تہٕ  جہازٕہ  یِم  دریاون  تہٕ  سمندرن  منٛز  پکان  چھِ۔  یِم  تُہٕندین  کۅہن  سمبہِ  چھِ۔  تِمن  بڈین  جہازن  ہُنٛد  سمندرس  منٛز  پکُن  چھُ  تِہِندی  قدرت  سٍتۍ۔"
  },
  {
    "verse_id": 33,
    "translation": "ہرگاہ  سُہ  ییٚژھہ  واوَس  ٹھٔہراوِ،  تِمہٕ  ناوٕہ  تہٕ  جہازٕہ  یِم  واوٕہ  سٍتۍ  پکان  چھِ،  تِم  گژھن  روٗزِتھ  اَمہِ  چہ  تھٔر  پٮ۪ٹھ  یعنی  سمندر  کِس  سطحس  پٮ۪ٹھ۔  یہِ  چھےٚ  تِہٕنز  کٲم  کہ  واوَس  چھُ  پکناوان۔  تَمہِ  سٍتۍ  چھِ  جہازٕ  تہِ  پکان۔  بے  شک  اَتھ  منٛز  چھِ  واریاہ  قدرتٕکۍ  نشانہٕ۔  پرتھ  سٮ۪ٹھاہ  صبر  کروُنہِ  سٕندِ  تہٕ  شکر  دپوُنہِ  سٕندِ  خٲطرٕ  یعنی  باایمانن  ہٕندِ  خٲطرٕ۔"
  },
  {
    "verse_id": 34,
    "translation": "یا  ہرگاہ  سُہ  ییٚژھہ  سخت  تیز  واو  تراوِ  تِمن  جہازن  اندر،  سارِنٕے  سوارن  گالہِ  تِہٕنزو  یچھ  عملو  سببہٕ  یعنی  پھاٹویکھ  دریاوس  اندر۔  واریاہن  لوٗکن  کرِ  درگُزر  یعنی  تِمن  پھاٹوِنہٕ  تمہِ  ساعتہٕ  مگر  ٲخرتس  اندر  یِیہِ  تِمن  عذاب  کرنہٕ۔"
  },
  {
    "verse_id": 35,
    "translation": "اَمہِ  تباہی  ہٕندِ  وقتہٕ  تگہِ  زانُن  تِمن  لوٗکن  یِم  کج  بخشی  چھِ  کران  سانین  آیاتن  اندر  کہ  تِہِندِ  خٲطرٕ  چھَنہٕ  کانٛہہ  ژلن  جایاہ  سانہِ  عذاب  نِشہِ  بچنہٕ  خٲطرٕ۔"
  },
  {
    "verse_id": 36,
    "translation": "اَمہِ  اندرٕ  سپُد  معلوم  کہ  مطلوب  بناونس  قابل  چھُنہٕ  دنیا  بلکہ  چھُ  ٲخرت  مطلوب  مقدس  بناونس  قابل۔  وۅنۍ  یِکینژھاہ  دنیاہکیو  چیزو  اندرٕہ  تۅہیہِ  عطا  کرنہٕ  آو  تہِ  چھُ  محض  چند  روزٕہ  دنیا  چہ  زندگی  ہُنٛد  اَکھ  تمتع  تُلنُک  چیزاہ  یُس  عمر  ختم  گژھنس  پٮ۪ٹھ  ختم  گژِھہ۔  بیاکھ  گوٚو  یِکینژھاہ  اللہ  تعالیٰ  ہس  نِشہِ  تِہِندِ  خٲطرٕ  چھُ  تہِ  چھُ  رُت  تہٕ  پوشوُن۔  لہٰذا  گژِھہ  دنیا  طلبی  ترٲوِتھ  ٲخرتُک  طالب  سپدُن۔  مگر  سُہ  سپدِ  حاصل  ایمان  واعمالِ  صالحو  سٍتۍ،  بیٚیہِ  شرک  و  کفر  نِشہِ  پتھ  روزنہٕ  سٍتۍ۔  چنانچہ  ثواب  مذکور  چھُ  تِہِندِ  خٲطرٕ  یِمو  ایمان  اوٚن،  بیٚیہِ  کوٚرُکھ  پننِس  پروردگارس  پٮ۪ٹھ  اعتماد  تہٕ  بھروسہٕ۔"
  },
  {
    "verse_id": 37,
    "translation": "بیٚیہِ  یِم  لوٗکھ  بڈیٚو  گناہو  نِشہِ  بٔچِتھ  چھِ  روزان  ،  بیٚیہِ  یچھ  کامیو  نِشہِ،  بیٚیہِ  یِم  ژکھ  کٔھسِتھ  ژکھ  خہاروُنین  معٲفی  چھِ  دِوان۔"
  },
  {
    "verse_id": 38,
    "translation": "بیٚیہِ  یِمو  حکم  مون  پننِس  پروردگارٕ  سُنٛد،  بییہِ  تھٲوٕکھ  نٮ۪ماز  قٲیِم  پابندی  سان،  بییہِ  آسہِ  تِہٕنز  پرتھ  کٲماہ  یتھ  منٛز  نہٕ  شرعی  حکماہ  بیان  آسہِ  کرنہٕ  آمُت  پانہٕ  وٲنۍ  مشورٕہ  کٔرِتھ  پوٗرٕ  سپدان۔  بیٚیہِ  آسن  تِم  تَمہِ  مالہٕ  منٛزٕ  یُس  اَسی  عطا  کوٚرُکھ  خرچ  کران۔"
  },
  {
    "verse_id": 39,
    "translation": "بیٚیہِ  تِم  لوٗکھ  یِمن  پٮ۪ٹھ  ییٚمہِ  ساعتہٕ  کٲنسہِ  ہٕندِ  طرفہٕ  ظلم  کرنہٕ  آسہِ  یِوان،  تِم  اگر  بدلہٕ  آسن  ہیٚوان،  سُہ  آسن  برابر  برابر  ہیٚوان،  زیادتی  آسن  نہٕ  کران۔  بدلہٕ  ہیٚنُک  اجازت  چھُ  اَسی  تِمن  دُیتمُت  کہ۔"
  },
  {
    "verse_id": 40,
    "translation": "بدی  ہُنٛد  سزا  چھُ  بدی  تتھ  ہِش،  تَمہِ  پتہٕ  یعنی  انتقامُک  اجازت  دِنہٕ  پتہٕ  یُس  اکھاہ  معاف  کرِ  ظٲلمس،  بیٚیہِ  کرِ  معاملس  منٛز  اصلاح  ییٚمہِ  سٍتۍ  دشمنی  دوٗر  سپدِ  تہٕ  دوستہ  پٲدٕ  سپدِ،  تمُیک  ثواب  چھُ  حسبِ  وعدٕہ  اللہ  تعالیٰ  ہس  مَٹہِ۔  واقعی  اللہ  تعالیٰ  چھُنہٕ  پسند  کران  ظٲلمن۔"
  },
  {
    "verse_id": 41,
    "translation": "وۅنۍ  یِم  لوٗکھ  بدلہٕ  تہٕ  انتقام  ہیٚن  ظٲلمن  نِشہِ  تِہِندِ  ظلم  کرنہٕ  پتہٕ،  پس  چھُنہٕ  تِمن  لوٗکن  پٮ۪ٹھ  کانٛہہ  الزاماہ  تہٕ  بازخواستاہ۔"
  },
  {
    "verse_id": 42,
    "translation": "بلکہ  چھُ  بازخواست  تہٕ  الزام  تِمن  لوٗکن  پٮ۪ٹھ  یِم  ناحق  لوٗکن  ظلم  کران  آسن،  بیٚیہِ  آسن  سرکشی  تہٕ  بغاوت  کران  زمینس  منٛز  ناحق،  یِتھین  لوٗکن  ہٕندِ  خٲطرٕ  چھُ  مقرر  عذاباہ  دَگ  تہٕ  دود  تُلہٕ  وُن۔"
  },
  {
    "verse_id": 43,
    "translation": "بے  شک  یُس  شخص  کٲنسہِ  ہٕندِس  ظلمس  پٮ۪ٹھ  صبر  کرِ،  انتقامس  درپے  روزِ  نہٕ،  عفو  تہٕ  درگزر  کرِ،  بے  شک  صبر  تہٕ  درگزر  کرُن  چھُ  بڈٕ  ہمت  چو  کامیو  اندرٕہ  یعنی  عفو  تہٕ  درگزر  کرُن  چھُ  سٮ۪ٹھاہ  بہتر۔"
  },
  {
    "verse_id": 44,
    "translation": "یہِ  اوس  اوٚت  تانۍ  حال  مہتدینن  ہُنٛد،  وۅنۍ  چھُ  اَمہِ  پتہٕ  ضالینن  ہُنٛد  حال  بیان  کرنہٕ  یِوان،  یَس  اللہ  تعالیٰ  وَتھ  راوراوِ  تَس  چہُنہٕ  دنیاہس  منٛز  تس  پتہٕ  کانٛہہ  چارسازاہ  تہٕ  مددگاراہ  یُس  تس  وتہِ  پٮ۪ٹھ  اَنہِ  ہا۔  قیامتس  اندر  تہِ  آسہِ  تس  سٮ۪ٹھاہ  یچھ  حال۔  وُچھتوکھ  توٚہۍ  تِم  ظٲلم  تہٕ  کافر  ییٚلہِ  تِم  عذاب  وُچھن  قیامتُک  دۅہ،  دپنہِ  لگن  نہایت  حسرت  سان،  کیا  سنا  دُنیا  ہس  کُن  واپس  گژھنٕچ  چھَنا  کانٛہہ  صورتھاہ،  تَتہِ  کرہَو  أسۍ  تعمیل  احکام  تہٕ  نیک  بنہَو۔"
  },
  {
    "verse_id": 45,
    "translation": "بیٚیہِ  وُچھوکھ  توٚہۍ  تِم  تمہِ  ساعتہٕ  ییٚلہِ  یِم  نارِ  جہنمس  برونٹھ  کُن  اننہٕ  یِن،  کلہٕ  بۅن  کُن  ترٲوِتھ  آسن  خجالت  و  رسوٲیی  ہٕندِ  سببہٕ  ،  وُچھان  آسن  نارِ  جہنمس  کُن  أچھ  بۅن  کُن  ترٲوِتھ  تٔلۍ  ٹارِہ،  تَمہِ  ساعتہٕ  دَپن  باایمان  پننِس  بچنس  پٮ۪ٹھ  شکر  دَپنہٕ  خٲطرٕ  کہ  بے  شک  تاوان  زد  گٔے  تِمے  یِمن  نافرمٲنیو  سٍتۍ  تاون  پیوٚو  پننین  پانن،  پننین  شُرین  بٲژن  اَز  قیامتُک  دۅہ۔  وارٕہ  بوٗزِو،  یاد  تھٲوِو  کہ  ظٲلم  یعنی  کافر  تہٕ  نافرمان  لوٗکھ  آسن  دٲیمی  عذابس  اندر  گرفتار۔"
  },
  {
    "verse_id": 46,
    "translation": "بیٚیہِ  آسہِ  نہٕ  تِمن  تَتہِ  کانٛہہ  مددگاراہ  یُس  تِمن  مدد  تہٕ  یٲری  کٔرِتھ  ہیٚکہِ  ہا  خدایس  ورٲے،  بیٚیہِ  یَس  خدا  وَتھ  راورِہ  تَس  چھَنہٕ  نجاتٕچ  کانٛہہ  وَتھاہ۔"
  },
  {
    "verse_id": 47,
    "translation": "اے  لوٗکو  حکم  مٲنِو  پننِس  پروردگارٕ  سُند  ،  ایمان  أنِو،  فرماں برداری  کٔرِو  سُہ  دۅہ  یِنہٕ  برونٹھ  یتھ  دۅہس  پتھ  نیرنٕچ  صورتھٕے  چھَنہٕ  خداے  سٕندِ  طرفہٕ،  آسہِ  نہٕ  تَمہِ  دۅہ  کانٛہہ  چھَپن  جایاہ،  نہ  آسہِ  تمہِ  دۅہ  تُہٕندِ  خٲطرٕ  خدایس  کانٛہہ  باز  خواست  کرٕوُناہ،  نہ  آسہِ  تۅہیہِ  یَب  تہٕ  انکار  کرنٕچ  صورت۔"
  },
  {
    "verse_id": 48,
    "translation": "اے  پیغمبرِ  برحق  توٚہۍ  بوزنٲوِیوٗکھ  تِم،  پس  ہرگاہ  تِم  لوٗکھ  یہِ  بوٗزِتھ  تہِ  بُتھٕے  پھِرن  تہٕ  ایمان  اَنن  نہٕ،  اَدٕہ  توٚہۍ  مَہ  روٗزِو  غمس  تہٕ  فکرِ  اندر،  اَسہِ  چھِو  نہٕ  سوٗزِمٕتۍ  توٚہۍ  تِہِندۍ  شکھدر  تہٕ  رٲچھ،  یچھ  کامیو  نِشہِ  کیا  رٔٹِیوٗکھ  توٚہۍ  زورٕہ  پتھ۔  تۅہیہِ  چھُنہٕ  مٹہِ  مگر  سون  حکم  واتناوُن  یُس  توٚہۍ  باحسن  وجہ  انجام  دِوان  چھِو۔  یِہِندِ  خدایس  نِشہِ  اِعراض  کرنُک  وجہ  چھُ  کہ  یِمن  چھُنہٕ  خدایس  سٍتۍ  مکمل  تعلق،  تہِ  چھُ  یِتھہٕ  پٲٹھۍ  ننان  کہ  أسۍ  ییٚلہِ  یِتھین  انسان  چھِ  پننہِ  رحمتُک  مزٕہ  ژٕہناوان  تَمہِ  ساعتہٕ  چھُ  سُہ  ژیٚنگان  تَمہِ  نعمتہٕ  سٍتۍ،  ویٚژان  چھُنہٕ  کُنہِ  مگر  مُنعمس  پٮ۪ٹھ  نظر  کٔرِتھ  چھُنہٕ  تس  شکروثناء  دپان۔  توپتہٕ  ییٚلہِ  تِمن  انسانن  کانٛہہ  سختیاہ  تہٕ  تکلیفاہ  واتان  چھُ  تِمَو  یچھ  کامیو  سببہٕ  یِمہٕ  تِمَو  پننیو  اَتھو  کرِمژٕہ  آسان  چھےٚ،  تمہِ  ساعتہٕ  چھِ  خداے  سٕنز  شکایت  تہٕ  گراو  کران۔  بے  شک  انسان  چھُ  سٮ۪ٹھاہ  احسان  فراموش  تہٕ  ناشکر  گزار۔"
  },
  {
    "verse_id": 49,
    "translation": "خداے  سٕنزٕے  چھےٚ  پادشاہت  آسمانن  تہٕ  زمینن  منٛز،  پٲدٕ  چھُ  کران  یہِ  یژھان  چھُ،  دِوان  چھُ  یِمن  یژھان  چھُ  کورِ،  بیٚیہِ  چھُ  دِوان  یِمن  یژھان  چھُ  گبر۔"
  },
  {
    "verse_id": 50,
    "translation": "یا  چھُ  تِمن  عطا  کران  نیچِوۍ  تہِ  کورِ  تہِ،  بیٚیہِ  چھُ  کران  یِمن  یژھان  چھُ  ہانٹھ  یعنی  بے  اولاد،  اولادن  نِشہِ  محروم۔  بے  شک  سُہ  چھُ  سورُے  زانہٕ  وُن،  پوٗرٕ  قدرت  وول۔"
  },
  {
    "verse_id": 51,
    "translation": "بیٚیہِ  چھُنہٕ  کانٛہہ  انسان  یہِ  جسمِ  عنصری  تھٲوِتھ  موجودٕہ  قوتن  ہٕندِ  اعتبارٕ  یہِ  طاقت  تھاوان  کہ  دنیاہس  منٛز  کیا  کرِ  تس  برونٹھہٕ  کنہِ  اللہ  تعالیٰ  ہس  سٍتۍ  کلام۔  مگر  چھُ  یہِ  ممکن  یِمو  تریٚیو  صورتو  أندرٕہ  کہ  صورتہٕ  یا  بلاواسطہ  بلا  حجاب  بطریق  الہام  کٲنسہِ  ہٕندِس  دِلس  منٛز  واتناوان  کانٛہہ  رٕژ  کتھاہ  بیدٲری  منٛز  یا  خوابس  منٛز،  یا  بلاواسطہ  مگر  پردٕہ  تٔلۍ،  یا  چھُ  سوزان  کانٛہہ  پیغام  واتناوُنِس،  سُے  چھُ  واتناوان  خداے  سٕندِ  حکمہٕ  تِمہٕ  کتھہٕ  یِمہٕ  سُہ  یژھان  چھُ  کٲنسہِ  بندۂ  خاصس  نِشہِ۔  بے  شک  سُہ  چھُ  سٮ۪ٹھاہ  عٲلی  شان  تہٕ  سٮ۪ٹھاہ  تھوٚد،  سٮ۪ٹھاہ  حکمت  وول۔"
  },
  {
    "verse_id": 52,
    "translation": "یِتھے  پٲٹھۍ  سوٗز  اَسہِ  تۅہیہِ  کُں  یارسول  اللہ  کلاماہ  یعنی  قرآن  مجید  پننہِ  طرفہٕ،  بیٚیہِ  بنٲوِو  اَسہِ  توٚہۍ  پیغمبر  خاص  لوٗکن  بلکہ  خاص  الخاص  لوٗکن  سٍتۍ۔  سانہِ  کلام  کرنٕچہٕ  صورژٕ  چھےٚ  یِمے  ترےٚ  صورژٕ۔  ییٚلہِ  تۅہیہِ  سٍتۍ  باوجود  صلاحیت  یۅہے  سلسلہ  جٲری  چھُ،  باقی  عام  لوٗکن  سٍتۍ  کِتھہٕ  پٲٹھۍ  کرو  أسۍ  نَنہِ  وانہٕ  بطریق  مشافعہہ  و  معاینہ  کلام۔  یِتھے  پٲٹھۍ  وحی  سوزنہٕ  سٍتۍ  سپدییہِ  تۅہیہِ  بے  مثل  علم  حاصل  وَرنہٕ،  لیکن  اَسہِ  کوٚر  تۅہیہِ  نبوت  و  قرآن۔  یہِ  قرآن  مجید  کوٚر  اَسہِ  اوّل  تُہٕندِ  خٲطرٕ  دوم  تۅہیہِ  ورٲے  بییٚن  لوٗکن  ہٕندِ  خٲطرٕ  اَکھ  نوٗراہ  ییٚمہِ  سٍتۍ  أسۍ  وَتھ  چھِ  ہاوان  تِمن  یِمن  ہُنٛد  أسۍ  یژھان  چھِ  پننیو  بندو  أندرٕ  علوم  و  اعمالن  کُن۔  تۅہیہِ  تہِ  چھُو  بے  شک  اَمہِ  قرآن  مجید  سٍتۍ  وَتھ  ہاوان  عام  لوٗکن  راہِ  راستس  کُن۔"
  },
  {
    "verse_id": 53,
    "translation": "تس  خداے  سٕنزِ  وَتہِ  کُن  یَسُند  تہِ  سورُے  چھُ  یہِ  آسمانن  تہٕ  زمینن  منٛز  چھُ۔  اے  لوٗکو  وارٕ  بوٗزِو  کہ  سارِنٕے  کامین  ہُنٛد  انجام  تہٕ  مرجع  چھُ  اللہ  تعالیٰ  سُہ  دِیہِ  سارِنٕے  عملن،  یَتھ  یہِ  شوٗبہِ  موٚزوٗرۍ۔"
  }
]