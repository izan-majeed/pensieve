[
  {
    "verse_id": 1,
    "translation": "حامیم  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان) "
  },
  {
    "verse_id": 2,
    "translation": "ییٚمہِ  روشن  کتابِہ  ہُنٛد  قسم۔"
  },
  {
    "verse_id": 3,
    "translation": "بے  شک  چھے٘  یہِ  اَسہِ  أکِس  برکت  واجِنہِ  رٲژ  منٛز  نٲزل  کٔرمٕژ  بے  شک  چِھ  أسۍ  کھوژناون  وٲلۍ۔"
  },
  {
    "verse_id": 4,
    "translation": "اَتھ  (رٲژ)  منٛز  چُھ  پۯتھ  حکمت  واجِنہِ  کامہِ  ہُنٛد  (بیۆن  بیۆن)  فٲصلہٕ  کرنہٕ  یِوان۔"
  },
  {
    "verse_id": 5,
    "translation": "سانہِ  بارگاہِ  ہٕندِ  حکمہٕ  سٍتۍ،  بے  شک  چِھ  أسی  سوزن  وٲلۍ۔"
  },
  {
    "verse_id": 6,
    "translation": "(یہِ)  چھے٘  تُہٕندِس  ربّ  سٕندِ  طرفہٕ  رحمت،  بے  شک  چُھ  سُہ  وارٕ  پٲٹھۍ  بوزن  وول  وارٕ  پٲٹھۍ  زانن  وول۔"
  },
  {
    "verse_id": 7,
    "translation": "آسمانن  ہُنٛدتہٕ  زمینُک  تہٕ  یِکینٛژھاہ  یِمن  منٛزباگ  چُھ  (تَمِیُک)  چُھ  پروردگار،  بشرطیکہ  تۆہۍ  ٲسِو  پژھ  کرن  وٲلۍ۔"
  },
  {
    "verse_id": 8,
    "translation": "تس  وَرٲے  چُھنہٕ  کانٛہہ  معبود،  سُے  چُھ  زندگی  دِوان  تہٕ  موت  دِوان  (سُہ)  چُھ  تُہُنٛد  (تہِ)  ربّ  تہٕ  تُہٕندیٚن  برونٹھِمیٚن  آباء  و  اجداد  ن  ہُنٛد  (تہِ)  چُھ  ربّ۔"
  },
  {
    "verse_id": 9,
    "translation": "بلکہ  چِھ  تِم  شکس  منٛز  پیٚتھ  گِندان۔"
  },
  {
    "verse_id": 10,
    "translation": "لہٰذا  کٔرِو  تۆہۍ  تَمہِ  دۅہُک  انتظار  ییٚلہِ  آسمان  ٹاکارٕہ  (پٲٹھۍ)  دٕہ  کڑِ  نۆن۔"
  },
  {
    "verse_id": 11,
    "translation": "یُس  لُکن  وُرُن  کرِ  (یعنی  پۯتھ  طرفہٕ  کرِ  احاطہٕ)،  یہِ  چُھ  دگ  تُلوُن  عذاب۔"
  },
  {
    "verse_id": 12,
    "translation": "(تَمہِ  وقتہٕ  وَنن،)  اے  سانہِ  ربّہ!  ژٕ  کر  اَسہِ  نِشہِ  (یہِ)  عذاب  دوٗر،  بے  شک  چِھ  أسۍ  ایمان  اَنان۔"
  },
  {
    "verse_id": 13,
    "translation": "وۅنۍ  کتہِ  ہیٚکہِ  تِہٕنز  نصیحت  مانٕنۍ  (فٲیدٕہ  مند)  ٲسِتھ  ییٚلہِ  زن  تِمن  نِشہِ  ٹاکارٕہ  (پٲٹھۍ)  بیان  کرن  وول  رسول  آو۔"
  },
  {
    "verse_id": 14,
    "translation": "پتہٕ  پھِیُرتِمَو  تس  نِشہِ  بُتھ  تہٕ  (گستٲخی  کٔرِتھ)  لٔگۍ  وَننہِ،  (سُہ)  چُھ  ہیٚچھناونہٕ  آمُت  دیوانہٕ۔"
  },
  {
    "verse_id": 15,
    "translation": "بے  شک  کرو  أسۍ  کم  کینٛژھاہ  عذاب  دوٗر  (مگر)  تۆہۍ  لٲگِو  یقینا  (سُے  کفر)  بیٚیہِ  کرُن۔"
  },
  {
    "verse_id": 16,
    "translation": "ییٚمہِ  دۅہ  أسۍ  بڑٕ  سخت  تھَپھ  تراوَو  تیٚلہِ  ہیٚمَو  أسۍ  (تَمہِ  دۅہ)  یقیناً  انتقام۔"
  },
  {
    "verse_id": 17,
    "translation": "تہٕ  درحقیقت  ٲس  اَسہِ  یِمَو  برونٛہہ  فرعون  سٕندِس  قومس  (تہِ)  آزمٲیش  کٔرمٕژ  تہٕ  تِمن  نِشہِ  ٲسۍبزرگی  وٲلۍرسول  (موسیٰ  علیہ  السلام)  آمٕتۍ۔"
  },
  {
    "verse_id": 18,
    "translation": "(تِمَو  اوسکھ  وۆنمت) زِ  ژٕ  کرُکھ  خداے  سٕندۍ  بندٕہ  (یعنی  بنی  اسرائیل) مے٘  حوالہٕ،  بے  شک  چُھس  بہٕ  تُہٕندِ  قیادت  تہٕ  رہبری  کرنہٕ  خٲطرٕ  امانت  دار  رسول۔"
  },
  {
    "verse_id": 19,
    "translation": "بیٚیہِ  یہِ  زِاللہ  تعالیٰ  سٕندِس  مقابلس  منٛز  مَہ  کٔرِوسرکشی  بہٕ  چُھس  تۅہیہِ  نِشہِ  روشن  ثبوت  ہیٚتھ  آمُت۔"
  },
  {
    "verse_id": 20,
    "translation": "تہٕ  بے  شک  چُھ  مے٘  پننِس  ربّ  سُنٛد  تہٕ  تُہٕندِس  ربّ  سُنٛد  پناہ  رۆٹمُت  اَمہِ  نِشہِ  زِ  تۆہۍ  کٔرِو  مے٘  کنہِ  کنہِ۔"
  },
  {
    "verse_id": 21,
    "translation": "تہٕ  اگر  تۆہۍ  مے٘  پیٚٹھ  ایمان  چِھو  نہٕ  اَنان  تیٚلہِ  روٗزِو  مے٘  نِشہِ  لۆب۔"
  },
  {
    "verse_id": 22,
    "translation": "پتہٕ  کۆر  تِمَو  پننِس  ربّس  دعا  زِ  بے  شک  چِھ  یِم  لُکھ  مجرم  قوم۔"
  },
  {
    "verse_id": 23,
    "translation": "(ارشاد  سَپُد)  تیٚلہِ  نیر  ژٕ  میٲنۍ  بندٕہ  ہیٚتھ  راتو  رات  بے  شک  ییو  توہیہ  پتہٕ  لارنہٕ۔"
  },
  {
    "verse_id": 24,
    "translation": "تہٕ  (پانہٕ  اَپور  ترنہٕ  پتہٕ)  ترٲوِزیٚن  دریاوپننِس  حالس  پیٚٹھ  یلہٕ،  بے  شک  چُھ  سُہ  تِیُتھ  لشکر  یُس  غرق  یِیہِ  کرنہٕ۔"
  },
  {
    "verse_id": 25,
    "translation": "تِم  کٲتیاوے  باغ  تہٕ  ناگ  گٔے  ترٲوِتھ۔"
  },
  {
    "verse_id": 26,
    "translation": "تہٕ  زراعت  تہٕ  عٲلی  شان  عمارتہٕ۔"
  },
  {
    "verse_id": 27,
    "translation": "بیٚیہِ  نعمتہٕ  (تہٕ  راحتہٕ)  یِمن  منٛز  تِم  عٲش  ٲسۍ  کران۔"
  },
  {
    "verse_id": 28,
    "translation": "یِتھے  پٲٹھۍ  سپُد،  تہٕ  اَسہِ  بنٲوۍ  تِمن  سارِنٕے  ہٕندۍ  باقی  لُکھ  وٲرث۔"
  },
  {
    "verse_id": 29,
    "translation": "پتہٕ  نَہ  وۆد  تِمن  پیٚٹھ  آسمانن  تہ  نہٕ  زمینن  تہٕ  نَہ  آیہِ  تِمن  مہلتے  دِنہٕ۔"
  },
  {
    "verse_id": 30,
    "translation": "تہٕ  واقعی  دِیُت  اَسہِ  بنی  اسرائیلس  ذِلّت  والہِ  عذاب  نِشہِ  نجات۔"
  },
  {
    "verse_id": 31,
    "translation": "فرعونس  نِشہِ،  بے  شک  اوس  سُہ  سیٚٹھاہ  بُتھۍ  پھِیُر،حدٕ  نِشہِ  نیرن  والیٚو  منٛزٕ۔"
  },
  {
    "verse_id": 32,
    "translation": "تہٕ  بے  شک  ٲسۍ  تِم  (بنی  اسرائیل)  اَسہِ  علمہٕ  کِس  بنیادس  پیٚٹھ  تمام  دنیا  ہس  (اندرہم  عصر  تہذیبن)  پیٚٹھ  ژٲرِمٕتۍ۔"
  },
  {
    "verse_id": 33,
    "translation": "تہٕ  اَسہِ  کرِ  تِمن  تِمہٕ  نِشٲنِیہِ  عطا  یِمن  منٛز  ظٲہری  نعمت  (تہٕ  ٹاکارٕہ  آزمٲیش)  ٲس۔"
  },
  {
    "verse_id": 34,
    "translation": "بے  شک  چِھ  تِم  لُکھ  ونان۔"
  },
  {
    "verse_id": 35,
    "translation": "کہ  سانہِ  گۅڈنِکہِ  مرنہٕ  وَرٲے  چُھنہٕ  (پتہٕ)  کِہِنۍ  تہٕ  أسۍ  یِمَو  نہٕ  (نَوِ  سرٕ)  تُلنہٕ۔"
  },
  {
    "verse_id": 36,
    "translation": "تیٚلہِ  اَنتکھ  ژٕ  سٲنۍ  مٲلۍ  بُڈِ  بب  (زندٕہ  کٔرِتھ)،  اگر  ژٕ  پٔزۍیور  چُھکھ؟"
  },
  {
    "verse_id": 37,
    "translation": "کیا  یِم  لُکھ  چھا  بہتر  کِنہٕ  (یمن  کِس  بادشاہ  اسعد  ابو  کریب)  تُبَّع  (الحمیری)  سُنٛد  قوم  تہٕ  تِم  لُکھ  یِم  یِمن  برونٛہہ  ٲسۍ،  اَسہِ  ٲسۍ  تِم  (سٲری)  ہلاک  کٔرمِتۍ،  بے  شک  ٲسۍ  تِم  لُکھ  مجرم۔"
  },
  {
    "verse_id": 38,
    "translation": "تہٕ  اَسہِ  بنوو  نہٕ  آسمان  تہٕ  زمین  تہِ  یِکینٛژھاہ  یِمن  منٛزباگ  چُھ  محض  گِندان  گِندان۔"
  },
  {
    "verse_id": 39,
    "translation": "اَسہِ  چِھ  دۅشوَے  حق  (کہ  مقصد  تہٕ  حکمت)  سان  پٲدٕ  کٔرۍ  مِتۍالبتہ  تِہِندۍ  اکثر  لُکھ  چِھنہٕ  زانان۔"
  },
  {
    "verse_id": 40,
    "translation": "بے  شک  فٲصلُک  دۅہ  چُھ  تِمن  سارِنٕے  خٲطرٕ  مقررّٕہ  وقت۔"
  },
  {
    "verse_id": 41,
    "translation": "ییٚمہِ  دۅہ  کانٛہہ  دوست  کٲنسہِ  دوستس  بکار  لگہِ  نہٕ  تہٕ  نَہ  یِیہِ  تِمن  مددکرنہٕ۔"
  },
  {
    "verse_id": 42,
    "translation": "تِمَو  وَرٲے  یِمن  پیٚٹھ  اللہ  تعالیٰ  ہن  رحمت  چھے٘  فرمٲومٕژ  (تِم  کرن  اَکھ  أکِس  سفٲرش)،  بے  شک  چُھ  سُہ  سیٚٹھاہ  غٲلب  سیٚٹھاہ  رحم  کرن  وول۔"
  },
  {
    "verse_id": 43,
    "translation": "بے  شک  کٔنڈۍدار  فصلُک  کُل۔"
  },
  {
    "verse_id": 44,
    "translation": "(سُہ)  آسہ  بڑیٚن  نافرمانن  ہُنٛد  کھیٚن۔"
  },
  {
    "verse_id": 45,
    "translation": "ویٚگلیمتہِ  ترامٕکۍ  پٲٹھۍ  آسہِ  شِکمن  منٛزگۯیکان۔"
  },
  {
    "verse_id": 46,
    "translation": "گۯیکہٕ  وُنہِ  آب  کہ  جوشِکۍ  پٲٹھۍ۔"
  },
  {
    "verse_id": 47,
    "translation": "(حکم  سپدِ)  یہِ  رٔٹیوٗن  تہٕ  جہنم  کِس  منٛزس  تام  نِیوٗن  یہ  زورٕ  کھکھردِوان  دِوان۔"
  },
  {
    "verse_id": 48,
    "translation": "پتہٕ  پھِرِوأمۍ  سٕندِس  کلس  پیٚٹھ  گۯیکہٕ  دِونہِ  آبُک  عذاب۔"
  },
  {
    "verse_id": 49,
    "translation": "وُچھ  مزٕہ۔  آ،  ژٕے  چُھکھ  (پننِس  گمانس  تہٕ  دعواہس  منٛز)  سیٚٹھاہ  عزت  وول  تہٕ  احترام  وول۔"
  },
  {
    "verse_id": 50,
    "translation": "بے  شک  چُھ  یہِ  سُے  (جہنم)  یَتھ  پیٚٹھ  تۆہۍ  شک  ٲسۍوٕ  کران۔"
  },
  {
    "verse_id": 51,
    "translation": "بے  شک  آسن  پرہیزگار  لُکھ  اَمن  واجِنہِ  جایہِ  منٛز۔"
  },
  {
    "verse_id": 52,
    "translation": "باغن  تہٕ  ناگن  منٛز۔"
  },
  {
    "verse_id": 53,
    "translation": "تَنہِ  تہٕ  مۅچہِ  ریشمہِ  ہُنٛد  پۅشاک  آسن  لٲگِتھ،  اَکھ  أکِس  برونٛہہ  کَنہِ  آسن  بِہتھ۔"
  },
  {
    "verse_id": 54,
    "translation": "یِتھے  پٲٹھۍسپدِ  (ضرور)،  تہٕ  أسۍ  کرو  تِمن  خوبصورت  تہٕ  ویٚچِھہ  ویٚچھہِ  أچھ  واجنیٚن  حوٗرن  سٍتۍ  خاندر۔"
  },
  {
    "verse_id": 55,
    "translation": "تَتہِ  آسن  اطمینانہٕ  سان  (بِہتھ)  پۯتھ  قٔسمٕکۍ  پھل  تہٕ  میٚوٕہ  منگان۔"
  },
  {
    "verse_id": 56,
    "translation": "اَتھ  (جنتس)  منٛزوُچھن  نہٕ  مرنُک  مزٕہ  (تمہِ)  گۅڈنِکہِ  مرنہٕ  وَرٲے  (یُس  مۅکلیامُت  آسہِ)  تہٕ  اللہ  تعالیٰ  بچاوِ  تِمن  جہنم  کہ  عذاب  نِشہِ۔"
  },
  {
    "verse_id": 57,
    "translation": "یہِ  چُھ  تُہٕندِس  ربّ  سُنٛد  فضل  (یعنی  تُہُنٛد  ربّ  کرِ  تُہٕندی  وسیلہٕ  سٍتۍ  عطا)،  یٔہے  چھے٘  سیٚٹھاہ  بٔڑ  کامیٲبی۔"
  },
  {
    "verse_id": 58,
    "translation": "بس  اَسہِ  چُھ  تُہٕنزی  زبٲنۍ  منٛز  یہِ  (قرآن)  سہل  بنوومُت  تاکہ  تِم  کرن  نصیحت  حٲصل۔"
  },
  {
    "verse_id": 59,
    "translation": "لہٰذا  کٔرِو  تۆہۍ  (تہِ)  انتظار  یقینا  چِھ  تِم  (تہِ)  انتظار  کران  (تۆہۍ  وُچِھو  تِہُنٛد  حشر  تہٕ  سون  انتقام  تہٕ  تِم  وُچھن  تُہٕنز  شان  تہٕ  تُہٕندِخٲراتہٕ  مومنن  پیٚٹھ  میون  انعام)۔"
  }
]