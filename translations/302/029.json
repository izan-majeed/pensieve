[
  {
    "verse_id": 1,
    "translation": "الف،  لام،  میم (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)۔ "
  },
  {
    "verse_id": 2,
    "translation": "کیا  لُکھ  چھا  یہِ  خیال  کران  زِ  (صرف)  تِہِندِ (یُتُے)  ونَنہٕ  سٍتۍ  زِ  اَسہِ  چُھ  ایمان  اۆنمُت  یِن  یلہٕ  تۯاونہٕ  تہٕ  تِمن  یِیہِ  نہٕ  آزمٲیش  کرنہٕ؟"
  },
  {
    "verse_id": 3,
    "translation": "تہٕ  بے٘  شک  ٲسۍ  اَسہِ  تِم  لُکھ (تہِ) آزمٲوِمٕتۍیِم  یِمن  برونٛہہ  ٲسۍ  لہٰذا  کڑِ  یقینااللہ  تعالیٰ  ضرورتِمن  لُکن  (آزمایشہِ  ہٕندِ  ذریعہ)  نۆن  یِم  (ایمانُک  دعویٰ  کرنس  منٛز)  پٔزۍیٲرۍ  چِھ  تہٕ  اَپزِیاریٚن  (تہِ)  کڑِ  ضرور  نۆن۔"
  },
  {
    "verse_id": 4,
    "translation": "کیا  یِم  لُکھ  بُرٕ  کامہِ  چِھ  کران  چھا  یہِ  خیال  کران  زِ  تِم  نیرن  سانہِ  (قابو)  نِشہِ  نیٚبر  کوتاہ  خراب  چُھ  یہِ  تِم  (پننیٚن  ذہنن  منٛز)  فٲصلہٕ  چِھ  کران۔"
  },
  {
    "verse_id": 5,
    "translation": "یُس  شخص  اللہ  تعالیٰ  ہس  سٍتۍ  ملاقاتٕچ  امید  چُھ  تھاوان  تیٚلہِ  چُھ  بے  شک  اللہ  تعالیٰ  سُنٛد  مقررکرنہٕ  آمُت  وقت  ضرور  یِنہٕ  وول،  تہٕ  سُے  چُھ  بوزن  وول  زانن  وول۔"
  },
  {
    "verse_id": 6,
    "translation": "یُس  شخص  (حق  چہ  وَتہِ  منٛز)  جدوجہد  چُھ  کران  سُہ  چُھ  پننی  فٲیدٕہ  خٲطرٕ  تگ  و  دَو  کران،  بے  شک  چُھ  اللہ  تعالیٰ  تمام  جہانو  (ہٕنزو  اطاعتو  کوششو  تہٕ  جدوجہدو)  نِشہِ  بے  نیاز۔"
  },
  {
    "verse_id": 7,
    "translation": "تہٕ  یِمَو  لُکو  ایمان  اۆن  تہٕ  نیک  عمل  روٗدۍ  کران  تیٚلہِ  مِٹاوو  أسۍ  تِہِندۍ  سٲری  خطا  تِہِندِ  (اعمال  نامہٕ)  نِشہِ  تہٕ  أسۍ  کرو  یقینا  تِمن  اَمہِ  کھوتہٕ  بہتر  جزا  عطا  یۅسہٕ  عمل  تِم  (اصلی)  کران  روٗدِمٕتۍ  ٲسۍ۔"
  },
  {
    "verse_id": 8,
    "translation": "تہٕ  اَسہِ  کۆر  انسانس  تٔمۍ  سٕندِس  مٲلِس  ماجہِ  سٍتۍ  نیک  سلوک  کرنُک  حکم  تہٕ  ہرگاہ  تِم  ژے٘  پیٚٹھ  (یہِ)  کوشش  کرن  زِ  ژٕ  کرہن  مے٘  سٍتۍ  سُہ  چیز  شریک  ییٚمِیُک  نہٕ  ژے٘  کِہِنۍ  تہِ  علم  چُھے  تیٚلہِ  مَہ  کر  تِہٕنز  فرمانبردٲری،  مے  کُن  چُھو  تۅہیہِ  سارِنٕے  پۆت  پھیرُن  پتہٕ  کرو  بہٕ  تۆہۍ  تِمَو  (کامیو)  نِشہِ  باخبر  یِمہٕ  تۆہۍ  (دنیاہس  منٛز)  کران  روزان  ٲسۍوٕ۔"
  },
  {
    "verse_id": 9,
    "translation": "تہٕ  یِمَو  لُکو  ایمان  اۆن  بیٚیہِ  روٗدۍ  نیک  عمل  کران  تیٚلہِ  کروکھ  أسۍ  تِم  ضرور  نیکوکارن  (ہٕندِس  دٔرِس)  منٛز  دٲخل۔"
  },
  {
    "verse_id": 10,
    "translation": "تہٕ  لُکن  منٛز  چِھ  تِتھۍ  شخص  (تہِ)  آسان  یِم  (زیٚوِسٍتۍ)  ونان  چِھ  زِ  اَسہِ  اۆن  اللہ  تعالیٰ  ہس  پیٚٹھ  ایمان  پتہٕ  ییٚلہِ  تِمن  اللہ  تعالیٰ  سٕنزِ  وتہِ  منٛز  (کانٛہہ)  تکلیف  چُھ  یِوان  واتناونہٕ  تیٚلہِ  چِھ  تِم  لُکن  ہٕنزِ  آزمٲیشہِ  اللہ  تعالیٰ  سندِ  عذابٕکۍ  پٲٹھۍ  سمجھان،  تہٕ  ییٚلہِ  تُہٕندِس  ربّ  سٕندِ  طرفہٕ  کانٛہہ  مدد  چُھ  واتان  تیٚلہِ  چِھ  تِم  یقینا  یہِ  وَنُن  لاگان  زِ  أسۍ  ٲسۍ  تۅہی  سٍتۍ،  کیا  اللہ  تعالیٰ  چُھنا  تِمن  (کتھن)  زانان  یِمہٕ  دنیاوالیٚن  ہٕندیٚن  سیٖنن  منٛز  (کٔٹھِتھ)  چھے٘۔"
  },
  {
    "verse_id": 11,
    "translation": "تہٕ  اللہ  تعالیٰ  کرِ  ضرور  تِمن  لُکن  تھزرعطا  یِمَو  (پزِدِلہٕ  سان)  ایمان  چُھ  اۆنمُت  تہٕ  منافقن  (تہِ)  کڑِ  ضرور  نۆن۔"
  },
  {
    "verse_id": 12,
    "translation": "تہٕ  کٲفرلُکھ  چِھ  ایمان  والیٚن  ونان  زِ  تۆہۍ  کٔرِو  سانہِ  وَتہِ  ہٕنزپٲروی  تہٕ  أسۍ  تُلو  تُہٕندۍ  خطا  (یعنی  خطاہن  ہُنٛد  بور)،  ییٚلہِ  زن  تِم  تِہٕندیٚن  گناہن  ہُنٛد  کِہِنۍ  تہِ  (بور)  تُلن  وٲلۍ  چِھنہٕ  بے  شک  چِھ  تِم  اَپزِیٲرۍ۔"
  },
  {
    "verse_id": 13,
    "translation": "تِم  تُلن  یقینا  پنن  (گناہن  ہُنٛد)  بور  تہٕ  پننیٚن  بورن  سٍتۍ  (آسن)  کینہہ  (باقی)  بور  (تہِ  پانس  پیٚٹھ  بارِ  کھٲلِتھ)  تہٕ  تِمن  یِیہِ  قیامت  کہ  دۅہ  تِمن  (بہتانن)  ہٕنز  ضرور  پٕۯژٕھہ  گٲر  کرنہٕ  یِم  تِم  بناوان  ٲسۍ۔"
  },
  {
    "verse_id": 14,
    "translation": "تہٕ  بے  شک  سوٗز  اَسہِ  نوح  (علیہ  السلام)  تِہِندِس  قومس  کُن  پتہٕ  روٗدۍ  تِم  تِمن  منٛز  پنژاہ  ؤری  کم  أکِس  ساسس  ؤرِیس  پتہٕ  آو  طوفان  (تہٕ)  رٔٹِن  تِم  لُکھ  تَتھ  حالس  منٛز  زِ  تِم  ٲسۍ  ظٲلم۔"
  },
  {
    "verse_id": 15,
    "translation": "پتہٕ  دِیُت  اَسہِ  نوح  ہس (علیہ  السلام) تہٕ  (تِمن  سٍتۍ)  ناوِ  والیٚن  نجات  تہٕ  اَسہِ  بنٲو  سۅ  (ناو  تہٕ  واقعہ)  تمام  دنیاوالیٚن  خٲطرٕ  نشٲنی۔"
  },
  {
    "verse_id": 16,
    "translation": "تہٕ  ابراہیم  (علیہ  السلام  کٔرِیوٗن  یاد)  ییٚلہِ  تِمَو  پننِس  قومس  فرموو  زِتۆہۍ  کٔرِو  اللہ  تعالیٰ  سٕنزعبادت  بیٚیہِ  کھوٗژِو  تس،یی  چُھ  تُہٕندِس  حقس  منٛز  بہتر  اگر  تۆہۍ  (حقیقت)  زانان  چِھو۔"
  },
  {
    "verse_id": 17,
    "translation": "تۆہۍ  چِھو  اللہ  تعالیٰ  ہس  وَرٲے  پۅتلیٚن  ہٕنزپوٗزا  کران  تہٕ  صرف  چِھو  اَپُز  بناوان،  بے  شک  یہِٕنز  تۆہۍ  اللہ  تعالیٰ  ہس  وَرٲے  پوٗزا  چِھو  کران  تِم  چِھنہٕ  تُہٕندِ  خٲطرٕ  رزقٕکۍ  مٲلک  لہٰذا  ٲسِو  تۆہۍ  اللہ  تعالیٰ  سٕنزِ  بارگاہِ  نِشہِ  رزق  منگان  تہٕ  تٔمۍ  سٕنزٕے  عبادت  ٲسِو  کران  بیٚیہِ  ٲسِو  تٔمۍ  سُندُے  شکرانان  بجا،تۆہۍ  یِیِو  تٔسۍ  کُن  پۆت  پھِرنہٕ۔"
  },
  {
    "verse_id": 18,
    "translation": "تہٕ  اگر  تۅہیہِ  (میانیٚن  کتھن)  انکار  کۆرُو  تیٚلہِ  چُھ  یقینا  تۅہیہِ  برونٛہہ  (تہِ)  واریاہو  اُمتو  (حقس)  انکار  کۆرمُت،  تہٕ  رسولس  پیٚٹھ  چُھنہٕ  واضح  پٲٹھۍ  (احکام)  واتناونہٕ  وَرٲے  (کِہِنۍ  لٲزم)۔"
  },
  {
    "verse_id": 19,
    "translation": "کیا  تِمَو  وُچھنا  (یعنی  غور  کۆرُکھ  نا)  زِ  اللہ  تعالیٰ  کِتھہٕ  پٲٹھۍ  چُھ  پٲدٕ  کرنُک  دَس  تُلان  پتہٕ  چُھ  (یِتھے  پٲٹھۍ)  تَمِیُک  اعادٕہ  کران۔بے  شک  چھے٘  یہِ  (کٲم)  اللہ  تعالیٰ  سٕندِ  خٲطرٕ  سہل۔"
  },
  {
    "verse_id": 20,
    "translation": "فرمٲوِو،تۆہۍ  پھیٖرِو  زمینس  منٛز  (کائناتی  زندگی  ہٕندِسمجھنہٕ  خٲطرٕ)،  پتہٕ  وُچِھو  (یعنی  غورتہٕ  تحقیق  کٔرِو) زِ  تٔمۍ  کِتھہٕ  پٲٹھۍکٔر  مخلوقچ  (زندگی  ہُنٛد)  ابتداء  پتہٕ  کِتھہٕ  پٲٹھۍ  چُھ  سُہ  دۆیِمہِ  زندگی  تُلِتھ  (ارتقاء  کیو  مرحلو  مٔنزۍ  گُزٲرِتھ)  پھانپھلاوان۔  بے  شک  چُھ  اللہ  تعالیٰ  پۯتھ  چیزس  پیٚٹھ  قدرت  تھاون  وول۔"
  },
  {
    "verse_id": 21,
    "translation": "سُہ  یس  یژھان  چُھ  عذاب  چُھس  دِوان  تہٕ  یس  پیٚٹھ  یژھان  چُھ  رحم  چُھس  کران  تہٕ  تٔسۍ  کُن  یِیِو  تۆہۍ  واپس  پھِرنہٕ۔"
  },
  {
    "verse_id": 22,
    "translation": "تہٕ  نَہ  چِھو  تۆہۍ  (اللہ  تعالیٰ  ہس)  زمینس  منٛز  عٲجز  کرن  وٲلۍ  تہٕ  نَہ  آسمانس  منٛز  تہٕ  نَہ  چُھ  تُہٕندِ  خٲطرٕ  اللہ  تعالیٰ  ہس  وَرٲے  کانٛہہ  دوست  تہٕ  نَہ  کانٛہہ  مددگار۔"
  },
  {
    "verse_id": 23,
    "translation": "تہٕ  یِمَو  لُکو  اللہ  تعالیٰ  سٕندیٚن  آیاتن  ہُنٛد  تہٕ  تٔمۍ  سٕندِ  ملاقاتُک  انکار  کۆر  تِم  گٔے  میانہِ  رحمت  نِشہِ  ناامید  تہٕ  تِمنٕے  لُکن  خٲطرٕ  چُھ  دگ  تُلوُن  عذاب۔"
  },
  {
    "verse_id": 24,
    "translation": "پتہٕ  اوسنہٕ  ابراہیم  سُنٛد  قومُک  جواب  اَمہِ  ورٲے  کِہِنۍ  زِ  تِمَو  لوگ  وَنُن،  تۆہۍ  کٔرِیوٗن  یہِ  قتل  نَتہٕ  زٲلِیوٗن،  پتہٕ  دِیُت  اللہ  تعالیٰ  ہن  تس  (نمرود  سٕنٛدِ)  نارٕ  نِشہِ  نجات،  بے  شک  چھے٘  اَتھ  (واقعس)  منٛز  تِمن  لُکن  خٲطرٕ  نشٲنِیہِ  یِمَو  ایمان  چُھ  اۆنمُت۔"
  },
  {
    "verse_id": 25,
    "translation": "تہٕ  ابراہیمن  (علیہ  السلام)  وۆن،  بس  تۅہیہِ  چِھو  اللہ  تعالیٰ  ترٲوِتھ  پۅتٕلۍ  بنٲوِمٕتۍ  معبود  محض  دنیٲوی  زندگی  منٛز  پانہٕ  وٲنۍدوستی  خٲطرٕ  پتہٕ  کرِ  قیامت  کہ  دۅہ  تۅہیہِ  منٛز  (پۯتھ  کانٛہہ)  اَکھ  أکۍ  سُنٛد  (دوست  آسنہ  نِش)  انکار  تہٕ  تۅہیہِ  منٛزٕ  سوزِ  (پۯتھ)  اَکھ  دۆیِمِس  پیٚٹھ  لعنت  لہٰذا  چُھ  تُہُنٛد  ٹھکانہٕ  جہنم  تہٕ  تُہٕندِ  خٲطرٕ  آسہِ  نہٕ  کٕہٕنۍ  تہِ  مددکرن  وول۔"
  },
  {
    "verse_id": 26,
    "translation": "پتہٕ  اۆن  لوطن (علیہ  السلام) تِمن  پیٚٹھ  (یعنی  ابراہیم  علیہ  السلامس  پیٚٹھ)  ایمان  تہٕ  تِمَو  وۆن،  بہٕ  چُھس  پننِس  ربّس  کُن  ہجرت  کرن  وول۔  بے  شک  چُھ  سُہ  غٲلب،  حکمت  وول  چُھ۔"
  },
  {
    "verse_id": 27,
    "translation": "تہٕ  اَسہِ  کٔرۍ  تِمن  اسحاق  تہٕ  یعقوب  (علیہمُ  السلام  نیٚچُو  تہٕ  زُر)  عطا  تہٕ  اَسہِ  کٔر  ابراہیم (علیہ  السلام) سٕندیٚن  اولادن  منٛز  نبوت  تہٕ  کتاب  مقرر  تہٕ  اَسہِ  کۆر  تِمن  دنیا  ہس  (سٕے)  منٛز  تِہُنٛد  بدلہٕ  عطا  تہٕ  بے  شک  چِھ  تِم  ٲخرتس  منٛز  (تہِ)  نیکوکارو  منٛزٕ۔"
  },
  {
    "verse_id": 28,
    "translation": "تہٕ  لوط  (علیہ  السلام  کٔرِیوٗن  یاد)  ییٚلہِ  تِمَو  پننِس  قومس  وۆن،  بے  شک  چِھو  تۆہۍ  بجہِ  بے  حیٲیی  ہُنٛد  اَتُر  کران،  دنیاکیٚو  قومو  منٛزٕ  چھنہٕ  کٲنسہِ  أکۍ  (قومن  تہِ)  یہِ  (بے  حیٲیی)  تۅہیہِ  برونٛہہ  کٔرمٕژ۔"
  },
  {
    "verse_id": 29,
    "translation": "کیا  تۆہۍ  چِھوا  (بدکٲری  کرنہٕ  خٲطرٕ)  مردن  نِشہِ  گژھان  تہٕ  ڈاکہ  زنی  چِھو  کران  تہٕ  پننہِ  (بٔرِتھ)  مجلسہِ  منٛز  چِھو  کھٔرۍوٕنہِ  کامہِ  کران،پتہٕ  اوسنہٕ  تِہِندِ  قومُک  جواب  (تہِ)  اَمہِ  وَرٲے  کِہِنۍ  زِ  وَننہِ  لٔگۍ،  ژٕ  اَن  اَسہِ  پیٚٹھ  اللہ  تعالیٰ  سُنٛد  عذاب  ہرگاہ  ژٕ  پٔزۍیور  چُھکھ۔"
  },
  {
    "verse_id": 30,
    "translation": "لوطن  (علیہ  السلام) کۆر  عرض،  اے  ربّ!  ژٕ  کر  فساد  تُلن  وٲلِس  قومس  خلاف  مے٘  مدد۔"
  },
  {
    "verse_id": 31,
    "translation": "تہٕ  ییٚلہِ  سٲنۍ  سوزنہٕ  آمٕتۍ  (فرشتہٕ)  ابراہیمس  (علیہ  السلام)  نِشہِ  خۅش  خبر  ہیٚتھ  آے  (پتہٕ)  وۆن  تِمَو  (سٍتی)  یہِ  (تہِ)  زِ  أسۍ  چِھکھ  ییٚمہِ  بستی  ہٕندۍ  روزن  وٲلۍہلاک  کرن  وٲلۍ  تِکیازِ  ییٚتِکۍ  روزن  وٲلۍچِھ  ظٲلم۔"
  },
  {
    "verse_id": 32,
    "translation": "ابراہیمن  (علیہ  السلام)  وۆن،  یَتھ  (بستی)  منٛز  چِھ  لوط  (علیہ  السلام  تہِ)  تِمَو  وۆ  ن،  أسۍ  چِھکھ  تِم  لُکھ  وارٕ  پٲٹھۍ  زانان  یِم  (یِم)  اَتھ  منٛز  (روزان)  چِھ،  أسۍ  بچاوون  لوط (علیہ  السلام) تہٕ  تِہِندۍ  بٲژ  تِہِنزِ  زنانہِ  وَرٲے  ضرور،سۅ  چھے٘  پتھ  روزن  والیٚو  منٛزٕ۔"
  },
  {
    "verse_id": 33,
    "translation": "تہٕ  ییٚلہِ  سٲنۍ  سوزنہٕ  آمٕتۍ  (فرشتہٕ)  لوطس  (علیہ  السلام)  نِشہِ  آے  پتہٕ  گٔے  تِم  تِہِندِ  (یِنہٕ)  سٍتۍ  دِل  ملوٗل  تہٕ  تِہِندِ  (عذاب  کہ  ارادٕہ)  کِنۍ  گٔے  پریشان  تہٕ  (فرشتو)  وۆنکھ،  تۆہۍ  نَہ  مَہ  کھوٗژِو  تہٕ  نَہ  مَہ  گٔژِھو  غمگین  بے  شک  چِھو  أسۍ  تۆہۍتہٕ  تُہٕندۍ  بٲژ  بچاون  وٲلۍ  سِواے  تُہٕنز  زنان  سۅ  چھے٘  (عذاب  خٲطرٕ)  پتھ  روزن  والیو  منٛزٕ۔"
  },
  {
    "verse_id": 34,
    "translation": "بے  شک  چِھ  أسۍ  ییٚمہِ  بستی  ہٕندیٚن  روزن  والیٚن  پیٚٹھ  آسمان  نِشہِ  عذاب  نٲزل  کرن  وٲلۍ  اَمہِ  وجہ  کِنۍ  زِ  تِم  ٲسۍ  نافرمٲنی  کران۔"
  },
  {
    "verse_id": 35,
    "translation": "تہٕ  بے  شک  تھٲوۍ  اَسہِ  تَمہِ  بستی  ہٕندۍ  (وٲران  مکانہٕ)  اکہِ  ٹاکارٕہ  نشٲنی  رٔنگۍ  عقلمند  لُکن  خٲطرٕ  برقرار۔"
  },
  {
    "verse_id": 36,
    "translation": "تہٕ  مَدیَن  کُن  (سوٗز) تِہُنٛد  (قومی)  بوے  شعیب  (علیہ  السلام)  پتہٕ  وۆن  تِمَو،  اے  میانہِ  قومہٕ  اللہ  تعالیٰ  سٕنز  عبادت  کٔرِو  بیٚیہِ  تھٲوِو  ٲخرت  کہ  دۅہٕچ  امید  تہٕ  زمینس  منٛز  مَہ  روٗزِو  فساد  تُلان۔"
  },
  {
    "verse_id": 37,
    "translation": "پتہٕ  کۆر  تِمَو  شعیبس  (علیہ  السلام)  انکار،  لہٰذا  رٔٹۍ  تِم  (تہِ)  بُنِلِکۍ  عذابن،لہٰذا  کۆر  تِمَو  صبح  اَتھ  حالس  منٛز  زِ  پننیٚن  گرَن  منٛز  ٲسۍ  بُتھہِ  کِنۍ  (مۅردٕ)  پیٚتھ۔"
  },
  {
    "verse_id": 38,
    "translation": "تہٕ  عاد  تہٕ  ثمود  (تہِ  کٔرۍ  اَسہِ  ہلاک)  تہٕ  بے  شک  چِھ  تِہِندۍ  کینہہ  (تباہ  گٔمٕتۍ)  مکانہٕ  تُہٕندِ  خٲطرٕ  (عبرت  رٔنگۍ)  نٔنۍ  دۯامٕتۍ  تہٕ  شیطانن  ٲسۍ  تِہِندۍ  اعمالِ  بدتِہِندِ  خٲطرٕ  خۅش  کروٕنۍ  بنٲوِمٕتۍ  تہٕ  تِم  ٲسِن  (حق  چہ)  وَتہِ  نِشہِ  پھِرۍمٕتۍ  ییٚلہِ  زن  تِم  گاٹٕلۍتہٕ  زانہٕ  وُنۍ  ٲسۍ۔"
  },
  {
    "verse_id": 39,
    "translation": "تہٕ  (اَسہِ  کۆر)  قارون  تہٕ  فرعون  تہٕ  ہامان  (تہِ  ہلاک)  تہٕ  بے  شک  ٲسۍ  موسیٰ  (علیہ  السلام)  تِمن  نِشہِ  ٹاکارٕہ  نشٲنِیہِ  ہیٚتھ  آمٕتۍ  پتہٕ  کۆر  تِمَو  ملکس  منٛزغرور  تہٕ  زیادتی  تہٕ  تِم  ٲسۍ  نہٕ  (سانہِ  تھپہِ  نِشہِ)  برونٛہہ  پکن  وٲلۍ  کینہہ۔"
  },
  {
    "verse_id": 40,
    "translation": "لہٰذا  رۆٹ  اَسہِ  (تِمَو  منٛز)  پۯتھ  کانٛہہ  تٔمۍ  سٕندِ  گناہ  کہ  بٲعث،تہٕ  تِمو  منٛزٕ  اوس  سُہ  (طبقہ  تہِ)  یس  پیٚٹھ  اَسہِ  کنہِ  روٗد  تراون  وول  واوٕ  طوفان  سوٗز  تہٕ  تِمَو  منٛزٕ  اوس  سُہ  (طبقہ  تہِ)  یُس  بیٖم  ناک  آوازِ  رۆٹ  تہٕ  تِمَو  منٛزٕ  اوس  سُہ  (طبقہٕ  تہِ)  یُس  اَسہِ  زمینس  منٛز  دۆبروو  تہٕ  تِمَو  منٛزٕ  اوس  (اَکھ)  سُہ  (طبقہ  تہِ)  یُس  اَسہِ  غرق  کۆر  تہٕ  ہرگز  اوسنہٕ  یہِ  زِاللہ  تعالیٰ  کرِہے  تِمن  پیٚٹھ  ظلم  بلکہ  ٲسۍ  تِم  پانے  پننیٚن  نفسن  پیٚٹھ  ظلم  کران۔"
  },
  {
    "verse_id": 41,
    "translation": "یِتھیٚن  (کٲفر)  لُکن  ہٕنز  مثال  یِمَواللہ  تعالیٰ  ترٲوِتھ  باقی  (یعنی  پۅتٕلۍ)  چِھ  مددگار  بنٲوِمٕتۍ  چھے٘  زلٕرۍ  سٕنز  داستان  ہِش  ییٚمۍ  (پننہِ  خٲطرٕ  زالُک)  گرٕ  بنوو  تہٕ  بے  شک  چُھ  تمام  گرٕو  کھۅتہٕ  زیادٕہ  کمزور  زلٕرۍ  سُنٛد  گرٕ۔کاش!تِم  لُکھ  آسہن  (یہِ  کتھ)  زانان۔"
  },
  {
    "verse_id": 42,
    "translation": "بے  شک  چُھ  اللہ  تعالیٰ  تِمن  (پۅتلیٚن  ہٕنز  حقیقت)  زانان  یہِٕنز  تہِ  تِم  تس  وَرٲے  پوٗزا  چِھ  کران،  تہٕ  سُے  چُھ  غٲلب،  (بیٚیہِ)  چُھ  حکمت  وول۔"
  },
  {
    "verse_id": 43,
    "translation": "تہٕ  یِمہٕ  چھے٘  مثالہٕ  أسۍ  چِھ  یِمہٕ  لُکن  (سمجھاونہٕ)  خٲطرٕ  بیان  کران  تہٕ  یِمن  چُھنہٕ  علمہٕ  والیٚو  وَرٲے  کٕہٕنۍ  سمجھان۔"
  },
  {
    "verse_id": 44,
    "translation": "اللہ  تعالیٰ  ہن  چِھ  آسمان  تہٕ  زمین  صحیح  تدبیر  سان  پٲدٕ  کٔرِمٕتۍ،بے  شک  چھے٘  اَتھ  (تخلیقس)  منٛز  ایمان  والیٚن  خٲطرٕ  (تٔمۍ  سٕندِ  وحدانیتٕچ  تہٕ  قدرتٕچ)  نشٲنی۔"
  },
  {
    "verse_id": 45,
    "translation": "(اے  حبیبِ  مکرّم!)  تۆہۍ  بوزنٲوِو  سۅ  کتاب  پٔرِتھ  یۅسہٕ  تۅہیہِ  کُن  (بذریعہ)  وحی  سوزنہٕ  چھے٘  آمٕژ،  بیٚیہِ  کٔرِو  نماز  قٲیم،  بے  شک  چھے٘  نمازپَتھ  رٹان  بے  حیٲیی  تہٕ  بُرٲیی  نِشہِ،  تہٕ  پٔزۍپٲٹھۍ  چھے٘  اللہ  تعالیٰ  سٕنز  ذکر  سارِوٕے  کھۅتہٕ  بٔڑ،  تہٕ  اللہ  تعالیٰ  چُھ  تِمَو  (کامیٚو)  نِشہِ  باخبر  یِمہٕ  تۆہۍ  کران  چِھو۔"
  },
  {
    "verse_id": 46,
    "translation": "تہٕ  (اے  مومنو!)  اہلِ  کتابن  سٍتۍ  مَہ  ژُوِو  البتہ  تَمہِ  طریقہٕ  یُس  بہتر  آسہِ  تِمَو  لُکو  وَرٲے  یِمَو  تِمَو  منٛزٕ  ظلم  کۆر،  تہٕ  (تِمن)  ؤنِو  زِاَسہِ  چُھ  تَتھ  (کتابِہ)  پیٚٹھ  ایمان  (اۆنمُت)  یۅسہٕ  اَسہِ  کُن  نٲزل  (چھے٘)  کرنہٕ  آمٕژتہٕ  بییہ  یۅسہٕ  تۅہیہِ  کُن  نٲزل  ٲس  کرنہٕ  آمٕژ  تہٕ  سون  معبود  تہٕ  تُہُنٛد  معبود  چُھ  اَکوے  تہٕ  أسۍ  چِھ  تٔمۍ  سٕندی  فرمان  بردار۔"
  },
  {
    "verse_id": 47,
    "translation": "تہٕ  یِتھے  پٲٹھۍ  کٔراَسہِ  تۅہیہِ  کُن  کتاب  نٲزل،پتہٕ  یِمن  (حق  پرزٕناون  والیٚن)  لُکن  اَسہِ  (گۅڈے)  کتاب  ٲس  عطا  کٔرتھ  تھٲمٕژ  تِم  چِھ  اَتھ  (کتابِہ)  پیٚٹھ  ایمان  اَنان،  تہٕ  یِمن  (مکہٕ  کیٚن  روزن  والیٚن)  منٛز  (تہِ)  چِھ  تِتھۍ  یِم  اَتھ  پیٚٹھ  ایمان  چِھ  اَنان،  تہٕ  سانیٚن  آیاتن  ہنٛد  انکار  چُھنہٕ  کٲفرو  وَرٲے  کٕہٕنۍ  کران۔"
  },
  {
    "verse_id": 48,
    "translation": "تہٕ  (اے  ٹاٹھہِ!)  اَمہِ  برونٛہہ  ٲسۍوٕ  نہٕ  تۆہۍ  کانٛہہ  کتاب  پران  تہٕ  نَہ  ٲسۍوون  تۆہۍ  یہِ  پننہِ  اَتھہٕ  سٍتۍ  لیٚکھان  نَتہٕ  کرہن  اہلِ  بٲطل  تَمی  وقتہٕ  شک۔"
  },
  {
    "verse_id": 49,
    "translation": "بلکہ  چِھ  تِم  (قرآن  کِی)  ٹاکارٕہ  آیات  یِم  تِمن  لُکن  ہٕندیٚن  سیٖنن  منٛز  (رٔژھرِتھ)  چِھ  یِمن  (صحیح)  علم  چُھ  عطا  کرنہٕ  آمُت،  تہٕ  ظٲلمو  وَرٲے  چُھنہٕ  کانٛہہ  سانیٚن  آیاتن  ہُنٛد  انکار  کران۔"
  },
  {
    "verse_id": 50,
    "translation": "تہٕ  کٲفر  چِھ  ونان  زِ  یِمن  پیٹھ  (یعنی  نبی  اکرم  صلی  اللہ  علیہ  وسلمن  پیٚٹھ)  کیازِ  آیہِ  نہٕ  یہِندِس  ربّ  سٕندِ  طرفہٕ  نشٲنیہِ  نٲزل  کرنہٕ،  تۆہۍ  فرمٲوِو  زِ  نشٲنِیہِ  چھے٘  اللہ  تعالیٰ  سٕے  نِشہِ،  تہٕ  بہٕ  چُھس  صرف  ٹاکارٕہ  پٲٹھۍ  کھوژناون  وول۔"
  },
  {
    "verse_id": 51,
    "translation": "کیا  تِہِندِ  خٲطرٕ  چھَنا  یہِ  (نشٲنی)  سیٚٹھاہ  زِ  اَسہِ  چھے٘  تۅہیہِ  پیٚٹھ  (سۅ)  کتاب  نٲزل  کٔرمٕژ  یۅسہِ  تِمن  پیٚٹھ  پرنہٕ  چھے٘  یِوان  (یا  روزِ  ہمیشہ  پرنہٕ  یِوان)،  بے  شک  چھے٘  اَتھ  کتابِہ  منٛز  رحمت  تہٕ  نصیحت  تِمن  لُکن  خٲطرٕ  یِمن  ایمان  چُھ۔  "
  },
  {
    "verse_id": 52,
    "translation": "تۆہۍ  فرمٲوِو،  مے٘  تہٕ  تۅہیہِ  درمیان  چُھ  اللہ  تعالیٰ  ہٕے  گواہ  کٲفی۔  یِکینٛژھاہ  آسمانن  تہٕ  زمینس  منٛز  چُھ  سُہ  چُھ  (سارِنٕے  ہُنٛد  حال)  زانان،  تہٕ  یِمَو  لُکو  بٲطلس  پیٚٹھ  ایمان  اۆن  تہٕ  اللہ  تعالیٰ  ہس  کۆرُکھ  انکار  تِمے  چِھ  خسارٕہ  تُلن  وٲلۍ۔"
  },
  {
    "verse_id": 53,
    "translation": "تہٕ  یِم  لُکھ  چِھ  تۅہیہِ  نِشہِ  عذابس  منٛز  جلدی  یژھان،  تہٕ  ہرگاہ  (عذابُک)  وقت  مقرر  آسہِ  ہے  نہٕ،تیٚلہِ  آسِہے  یِمن  پیٚٹھ  عذاب  آمُت،  تہٕ  سُہ  (عذاب  یا  عذابُک  وقت)  یِیہِ  اچانک  یِمن  نِشہِ  تہٕ  یِمن  لگہِ  نہٕ  پے  تہِ۔"
  },
  {
    "verse_id": 54,
    "translation": "یِم  لُکھ  چِھ  تۅہیہِ  نِشہِ  جلد  عذاب  یژھان،  تہٕ  بے  شک  چُھ  جہنم  کٲفرن  احاطہٕ  کرن  وول۔"
  },
  {
    "verse_id": 55,
    "translation": "ییٚمہِ  دۅہ  عذاب  تِمن  پیٚٹھۍکِنۍ  تہٕ  تِہِندیٚو  کھۅرو  تٔلۍ  ولنہٕ  ییہِ  پتہٕ  سپدِ  ارشاد،  تۆہۍ  وُچِھو  تِمن  کامیٚن  ہُنٛد  مزٕہ  یِمہٕ  تۆہۍ  کران  ٲسۍوٕ۔"
  },
  {
    "verse_id": 56,
    "translation": "اے  میانیو  بندو!  یِمَو  ایمان  چُھو  اۆنمُت  بے  شک  چھے٘  میٲنۍ  زمین  کُشادٕہ  لہٰذا  کٔرِو  تۆہۍ  میٲنی  یٲژ  عبادت۔"
  },
  {
    "verse_id": 57,
    "translation": "پۯتھ  کانٛہہ  نفس  چُھ  موتُک  مزٕہ  وُچھن  وول،  پتہٕ  یِیِو  تۆہۍ  اَسی  کُن  واپس  پھِرنہٕ۔"
  },
  {
    "verse_id": 58,
    "translation": "تہٕ  یِمَو  لُکو  ایمان  اۆن  بیٚیہِ  روٗدۍ  نیک  عملہٕ  کران  أسۍ  دِمَو  تِمن  ضرور  جنت  کیٚن  پیٚٹھِمیٚن  محل  خانن  منٛز  جاے  یِمن  بٔنۍ  کِنۍ  کۅلہٕ  آسن  پکان  تِم  روزن  تِمن  منٛز  ہمیشہ،  (یہِ)  کوتاہ  رُت  اجر  چُھ  (صالح)  عمل  کرن  والیٚن  ہُنٛد۔"
  },
  {
    "verse_id": 59,
    "translation": "(یِم  چِھ  تِم  لُکھ)  یِمَو  صبر  کۆر  تہٕ  پننِس  ربّ  سٕے  پیٚٹھ  روٗدۍتوکل  کران۔"
  },
  {
    "verse_id": 60,
    "translation": "تہٕ  کٲتیاوے  جانور  چِھ  یِم  پنُن  روٗزی  (پانس  سٍتۍ)  تُلِتھ  چِھنہٕ  پھیران  اللہ  تعالیٰ  چُھ  تِمن  تہِ  رزق  عطا  کران  تہٕ  تۅہیہِ  تہِ،  تہٕ  سُہ  چُھ  وارٕ  پٲٹھۍ  بوزن  وول  زانن  وول۔"
  },
  {
    "verse_id": 61,
    "translation": "تہٕ  ہرگاہ  تۆہۍ  تِمن  (کٲفرن)  پٕۯژِھو  زِ  (سٲری)  آسمان  تہٕ  زمین  کٔمۍکٔرۍپٲدٕ  تہٕ  آفتاب  تہٕ  زوٗن  کٔمۍ  بنٲو  فرمانس  تٲبع  تیٚلہِ  ونن  تِم  ضرور  اللہ  تعالیٰ  ہن،  تیٚلہِ  کور  کُن  چِھ  تِم  کھۆش  پھِرتھ  گژھان؟"
  },
  {
    "verse_id": 62,
    "translation": "پننیو  بندو  منٛزٕ  یَس  خٲطرٕاللہ  تعالیٰ  یژھان  چُھ  رزقس  چُھس  وُسعت  دِوان،  تہٕ  یس  خٲطرٕ  (یژھان  چُھ)  تنگ  چُھ  کران،  بے  شک  چُھ  اللہ  تعالیٰ  پۯتھ  چیزس  وارٕ  پٲٹھۍ  زانن  وول۔"
  },
  {
    "verse_id": 63,
    "translation": "تہٕ  اگر  تۆہۍ  تِمن  پٕۯژِھو  زِ  آسمانہٕ  کٔمۍ  وول  آب  پتہٕ  بخشِن  اَمہِ  سٍتۍزمینس  تَمہِ  کہ  مۅردٕ  سپدنہٕ  پتہٕ  زندگی  (تہٕ  تازگی)  تیٚلہِ  ونن  تِم  ضرور  اللہ  تعالیٰ  ہن،تۆہۍ  فرمٲوِو،  تمام  تعریف  چِھ  اللہ  تعالیٰ  سٕندی  خٲطرٕ،  بلکہ  چِھنہٕ  تِمَو  منٛزٕ  اکثر  (لُکھ)  عقل  تھاوان۔"
  },
  {
    "verse_id": 64,
    "translation": "تہٕ  (اے  لوٗکو!)  یہِ  دنیاہٕچ  زندگی  چھَنہٕ  کھیل  تہٕ  تماشہِ  وَرٲے  کِہِنۍ،  تہٕ  درحقیقت  چُھ  ٲخرتُک  گرٕے  (صحیح)  زندگی۔  کاش!  تِم  لُکھ  آسہن  (یہِ  راز)  زانان۔"
  },
  {
    "verse_id": 65,
    "translation": "پتہٕ  ییٚلہِ  تِم  ناوِ  منٛز  چِھ  سوار  سپدان  تیٚلہِ  چِھ  (مشکل  وقتن  منٛز  پۅتلیٚن  ترٲوِتھ)  صرف  اللہ  تعالیٰ  ہس،  تس  خٲطرٕ  پَنُن  دین  خٲلص  کٔرِتھ  نادلایان،  وۅنۍ  ییٚلہِ  اللہ  تعالیٰ  تِمن  بچٲوِتھ  چُھ  ہۅچھرس  تام  واتناوان  پتہٕ  چِھ  تِم  تَمہِ  وقتہٕ  (نوِسرٕ)  شرک  کرُن  لاگان۔"
  },
  {
    "verse_id": 66,
    "translation": "تاکہ  تَمِچ  (یعنی  نجات  کہ  نعمتٕچ)  ناشکری  کرن  یۅسہٕ  اَسہِ  تِمن  عطا  کٔر  تہٕ  (کفرچہ  زندگی  ہٕنٛدۍ  حرام)  فٲیدٕہ  روزن  تُلان۔وۅنۍ  لگہِ  تِمن  عنقریب  (پَنُن  انجام)  پے۔"
  },
  {
    "verse_id": 67,
    "translation": "تہٕ  کیا  تِمَو  وُچھنا  زِ  اَسہِ  بنوو  حرمِ  (کعبہ)  اَمنٕچ  جاے  تہٕ  تِمن  أندۍ  پٔکۍ  (روزن  وٲلۍ)  لُکھ  چِھ  یِوان  جوٗنٹھ  دِتھ  نِنہٕ  تیٚلہِ  کیا  (اَمہِ  پتہٕ  تہِ)  چھا  تِمن  بٲطلس  پیٚٹھ  ایمان  بیٚیہِ  روزن  اللہ  تعالیٰ  سٕندِ  احسانٕچ  ناشکری  کران؟"
  },
  {
    "verse_id": 68,
    "translation": "تہٕ  تس  شخصس  کھوتہٕ  کٔھسِتھ  ظٲلم  کُس  ہیٚکہِ  ٲسِتھ  یُس  اللہ  تعالیٰ  ہس  پیٚٹھ  اَپُز  بہتان  گنڈِ  نَتہٕ  کرِ  حقس  انکار  ییٚلہِ  سُہ  تس  نِشہِ  واتہِ۔  کیا  جہنمس  منٛز  چُھنا  کٲفرن  خٲطرٕ  ٹھکانہٕ  (مقرر)؟"
  },
  {
    "verse_id": 69,
    "translation": "تہٕ  یِم  لُکھ  سٲنِس  حقس  منٛز  جہاد  (یعنی  مجاہدہ)  کران  چِھ  تیٚلہِ  چِھ  أسۍ  تِمن  یقینا  پننہِ  وتہٕ  (یعنی  پانس  کُن  سٲل  کرنہٕ  چہ  تہٕ  وصلہٕ  چہ  وتہٕ)  ہاوان،  تہٕ  بے  شک  چُھ  اللہ  تعالیٰ  احسان  والیٚن  پننہِ  صحبت  سٍتۍ  نوازان۔"
  }
]