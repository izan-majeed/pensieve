[
  {
    "verse_id": 1,
    "translation": "اے  لوٗکو  کھوٚژِو  پننِس  پروردگارس،  تہندِس  عذابس،  تس  أنِو  ایمان،  تِہٕنز  کٔرِو  اطاعت،  کیازِ  پٔزِپٲٹھۍ  قیامتُک  بُنیل  یُس  یِنہٕ  وول  چھُ،  سُہ  چھُ  چیزاہ  سٮ۪ٹھاہ  بوٚڈ  تہٕ  مشکل۔  یہِ  زلزلہ  تہٕ  بُنیل  چھُ  قیامت  کیو  واقعاتو  اندرٕہ  اَکھ  واقعاہ،  یہِ  ییٚلہِ  یُتھ  مشکل  چھُ  سٲری  واقعات  کٲتیاہ  مشکل  آسن۔  تِمَو  سارِوٕے  مشکلو  نِشہِ  بخیر  گُزرنہٕ  خٲطرٕ  کٔرِو  کانٛہہ  ساماناہ  توٚہۍ  حٲصل۔  سُہ  سامانہٕ  چھُ  تقویٰ،  خدایس  کھۅژُن۔  تَمہِ  بنلِچ  شدت  تہٕ  سختی  آسہِ  یِژھ  کہ۔"
  },
  {
    "verse_id": 2,
    "translation": "ییٚمہِ  دۅہ  وُچھوٗن  توٚہۍ  سُہ  بُنیل  تہٕ  زلزلہ،  سُہ  آسہِ  تِیُتھُے  خوفناک  کہ  پرتھ  دۅد  ماجہِ  مَشہِ  ہٲبتہٕ  تہٕ  دہشت  سٍتۍ  پَنُن  دۅد  چیٚوُن  شُر۔  بیٚیہِ  سَپدِ  پرتھ  حمل  واجِنۍ  زنانہٕ  وقتہٕ  برونٹھُے  وضع  حمل۔  بیٚیہِ  وُچھہکھ  ژٕہ  لوٗکھ  مست  تہٕ  بے  ہوش  مگر  حقیقتس  منٛزتِم  مست  آسن  نہٕ  کینٛہہ  نشہ  چیتھ  بلکہ  آسہِ  خداے  سُند  عذاب  سٮ۪ٹھاہ  سخت  ییٚمہِ  کہ  خوفہٕ  سٍتۍ  لوٗکھ  آسن  بے  ہوش  تہٕ  بدحواس  سپٕدۍ  مٕتۍ۔"
  },
  {
    "verse_id": 3,
    "translation": "بیٚیہِ  چھِ  لوٗکو  اندرٕہ  تِم  شخص  یِم  بحث  چھِ  لاگان  خداے  سٕنزن  کتھن  اندر  علمہٕ  ورٲے۔  بیٚیہِ  چھِ  پرتھ  سرکش  شیطان  سٕنز  پٲروی  کران۔"
  },
  {
    "verse_id": 4,
    "translation": "پس  شیطانن  متعلق  خداین  لیوٚکھمُت  چھُ  کہ  یُس  اکھاہ  تس  سٍتۍ  دوستی  لاگہ  تٔمِس  کرِ  سُہ  شیطان  یقیناً  گمراہ  بیٚیہِ  ہاویٚس  وَتھ  جہنم  کِس  عذابس  کُن۔"
  },
  {
    "verse_id": 5,
    "translation": "اے  لوٗکو  ہرگاہ  تۅہیہِ  شک  چھُو  مرنہٕ  پتہٕ  بیٚیہِ  زندٕہ  سپدنس  اندر،  توٚہۍ  وُچھِو  پننِس  ابتداہس  کُن۔  اَسہِ  کٔرِو  توٚہۍ  پٲدٕہ  میژِہ ﴿کیازِ  غذا  نِشہِ  چھُ  نطفہ  بنان  عناصر  و  نِشہِ  یَتھ  اَکھ  جُز  میٚژ  چھےٚ﴾ توپتہٕ  آبہٕ  قطرس،  توپتہٕ  خونہٕ  دَتہِ،  توپتہٕ  ماز  پارس  یَتھ  پوٗرٕ  شکل  دِنہٕ  آمٕژ  چھےٚ  آسان  یا  چھَسنہٕ  آسان  پوٗرٕ  شکل  دِنہٕ  آمٕژ،  یُتھ  أسۍ  نٔنِراوو  پنٕنۍ  قدرت  بیٚیہِ  چھِن  أسۍ  قرار  کرناوان  شکمس  اندر  تیٖتِس  کالس  یٖتِس  کالس  یہِ  أسۍ  ییٚژھو  أکِس  مقرر  مُدتس  تانۍ۔  توپتہٕ  چھِ  أسۍ  تۅہیہِ  نیٚبر  کڈان  ماجہِ  ہٕنزِ  یٔڈ  منٛزٕہ  بچاہ۔  توپتہٕ  چھِ  أسۍ  تۅہیہِ  تربیت  کران  یُتھ  توٚہۍ  وٲتِو  جوٲنی  ہٕندِس  سِنَس۔  بٚیہِ  چھِ  تۅہیہِ  أندرٕہ  بعض  جوٲنی  واتنہٕ  برونٹھُے  مران۔  بیٚیہِ  چھِ  تۅہیہِ  اندرٕہ  بعض  یِم  واتناونہٕ  یِوان  چھِ  یچھ  زندگی  اندر  یعنی  بُجرس  یتھ  منٛز  تِہُند  قوتِ  حافظہ  تہٕ  یاداشت  چھُ  کمزور  سپدان۔  سُہ  چھُ  اَکہِ  چیزٕچ  خبر  گٔژِھتھ  تَمہِ  نِشہِ  بے  خبر  سپدان  تہٕ  چھُس  مٔشِتھ  گژھان۔  اَمی  أندرٕہ  سَپُد  معلوم  اللہ  تعالیٰ  چھُ  مرنہٕ  پتہٕ  بیٚیہِ  زندٕہ  کرنس  پٮ۪ٹھ  قدرت  وول۔  بیاکھ  دلیل  چھےٚ  اَتھ  پٮ۪ٹھ،  بیٚیہِ  چھُہن  وُچھان  ژٕہ  اے  مخٲطب  یہِ  زمین  ہوٚکھمُت  تہٕ  خشک  گوٚمُت  آسان،  توپتہٕ  ییٚلہِ  أسۍ  تتھ  روٗد  تراوان  چھِ۔  أتی  چھُ  سُہ  تروتازٕہ  سپدان  بیٚیہِ  چھُ  پھۅلان،  بیٚیہِ  چھُ  کھاران  پرتھ  قسمٕکۍ  خوبصورت  کُلۍ۔  "
  },
  {
    "verse_id": 6,
    "translation": "یہِ  آو  بیان  کرنہٕ  اَمہِ  سببہٕ  کہ  اللہ  تعالیٰ  ہٕے  چھُ  موجود  برحق،  وجودس  منٛز  کٲمل۔  یہِ  گوٚو  تِہُنٛد  کمالِ  ذٲتی،  بیٚیہِ  چھُ  سُے  مۅردن  زندٕہ  کران،  یہِ  گوٚو  تِہُنٛد  کمالِ  فعلی۔  بیٚیہِ  چھُ  سُے  پرتھ  چیزس  پٮ۪ٹھ  قدرت  وول،  یہِ  گوٚو  تِہُنٛد  کمالِ  وصفی۔"
  },
  {
    "verse_id": 7,
    "translation": "بیٚیہِ  چھےٚ  قیامت  ضرور  یِوُنۍ۔  تتھ  شکھاہ  چھُنہٕ  تتھ  منٛز  بیٚیہِ  کرِ  اللہ  تعالیٰ  زندٕہ  تِمن  سارِنٕے  یِم  قبرن  منٛز  چھِ  یعنی  عالمِ  برزخس  منٛز۔  یِمَو  ژورو  عناصرو  منٛزٕ  کُنہِ  عنصرس  منٛز  آسن  یِم  خاکس  منٛز  آسن  تِمن  تہِ  یِم  نارس  منٛز  آسن  تِمن  تہِ۔  یِم  آبس  منٛز  آسن  تِمن  تہِ،  یِم  ہواہس  منٛز  آسن  تِمن  تہِ۔"
  },
  {
    "verse_id": 8,
    "translation": "بیٚیہِ  چھِ  لوٗکو  اندرٕہ  بعض  لوٗکھ  یِم  ہَر  تہٕ  قضیہِ  لاگان  چھِ  خداے  سٕندِس  معاملس  اندر،  تِہِندِس  ذاتس،  صفاتن  یا  افعالن  اندر  کُنہِ  علمی  وٲقفیت  ورٲے،  بیٚیہِ  کُنہِ  روشن  کتابہِ  ورٲے۔"
  },
  {
    "verse_id": 9,
    "translation": "کن  ترٛکرٲوِتھ،  یعنی  متکبرانہٕ  طریقس  منٛز  لوٗکن  خداے  سٕنزِ  وَتہِ  نِشہِ  ڈالنہٕ  خٲطرٕ۔  تِہِندی  خٲطرٕ  چھےٚ  بٔڈ  رسوٲیی  دنیاہس  اندر  بیٚیہِ  ہاوَو  أسۍ  تَس  قیامتُک  دۅہ  دزوُنہِ  نارکہ  عذابُک  پوٗرٕ  مزٕہ۔"
  },
  {
    "verse_id": 10,
    "translation": "وَننہِ  یِیَس  یہِ  عذاب  چھُے  تِمن  کامین  ہُنٛد  بدلہٕ  یِمہٕ  پننیو  اَتھو  کرِمَژٕہ  چھَتھ۔  بیٚیہِ  اَمی  سببہٕ  کہ  اللہ  تعالیٰ  چھُنہٕ  ہرگز  ظلم  کروُن  پننین  بندن۔  لہٰذا  کیا  اوے  ژےٚ  سزا  دِنہٕ  جُرمہٕ  ورٲے۔"
  },
  {
    "verse_id": 11,
    "translation": "بیٚیہِ  چھِ  لوٗکو  اندرٕہ  بعض    تِم  لوٗکھ  یِم  بندگی  چھِ  کران  خداے  سٕنز  اندس  پٮ۪ٹھ  روٗزِتھ  یعنی  تردُد  تہٕ  شک  کِس  حالس  پٮ۪ٹھ۔  پس  ہرگاہ  ووتُس  کانٛہہ  خٲراہ  تیٚلہِ  چھُ  قرار  کران  تٔتۍ  تھٕے۔  بیٚیہِ  ہرگاہ  وٲژٕس  کانٛہہ  آزمٲیشاہ  یعنی  کانٛہہ  تکلیفاہ  أتی  چھُ  پھیران  تہٕ  بُتھ  کران  واپس  کُفرس  کُن  ییٚمہِ  سٍتۍ  گژھان  چھُ  تس  دنیاہُک  تہٕ  ٲخرتُک  نقصان۔  اَتھ  چھِ  وَنان  نوٚن  نقصان۔  دنیاہُک  نقصان  گوٚو  فتنس  اندر  مبتلا  سَپدُن۔  ٲخرتُک  نقصان  گوٚو  اسلام  نِشہِ  چھِ  اَتھہٕ  چھلان  خداے  سٕنز  عبادت  ترٲوِتھ۔"
  },
  {
    "verse_id": 12,
    "translation": "عبادت  چھِو  کران  خدایس  ورٲے  تِمنٕے  چیزن  ہٕنز  یِم  نہ  تٔمِس  عبادت  کرنس  پٮ۪ٹھ  نہ  کانٛہہ  ضریٚر  ہیٚکن  واتنٲوِتھ  بیٚیہِ  نہ  عبادت  کرنس  پٮ۪ٹھ  کانٛہہ  فٲیدٕہ  ہیٚکن  واتنٲوِتھ۔  یٔہے  گٔیہِ  انتہا  درجِچ  سۅ  گمرٲہی  یۅسہٕ  پَزِ  نِشہِ  سٮ۪ٹھاہ  دوٗر  چھےٚ۔"
  },
  {
    "verse_id": 13,
    "translation": "یہِ  چھُ  تِہٕنزٕے  عبادت  کران  ییٚمۍ  سُنٛد  ضریٚر  زیادٕہ  نکھہٕ  چھُ  تِہِندِ  نفع  کھۅتہٕ۔  سُہ  چھُ  سٮ۪ٹھاہ  یچھ  مددگار  تہٕ  سٮ۪ٹھاہ  یچھ  رفیق۔"
  },
  {
    "verse_id": 14,
    "translation": "پٔزِپٲٹھۍ  اللہ  تعالیٰ  واتناوِ  تِمن  لوٗکن  یِمَو  ایمان  اوٚن  بیٚیہِ  کریکھ  رٕژٕ  عملہٕ،  جنتہٕ  کیٚن  تِمن  باغن  اندر  یِمَو  مٔنزۍ  جۅیہِ  پکان  آسن۔  پٔزِپٲٹھۍ  اللہ  تعالیٰ  چھُ  کران  تی  یہِ  یژھان  چھُ،  کٲفرن  ہٕندِ  خٲطرٕ  ییٚژِھہ  عذاب،  باایمانن  ہٕندِ  خٲطرٕ  بوٚڈ  ثواب،  تتھ  بَنہِ  نہٕ  اَکھ  ذرٕہ  تہِ  بدل۔"
  },
  {
    "verse_id": 15,
    "translation": "یُس  اَکھاہ  رسول  کریم  صلی  اللہ  علیہ  و سلمن  سٍتۍ  مخالفت  کٔرِتھ  یہِ  خیال  تھاوِ  کہ  بہٕ  یِمہٕ  غٲلب  تِمن  پیتھ  توپتہٕ  رَٹہٕ  بہٕ  پتھ  تِہٕنز  تہٕ  تِہِندِ  دینٕچ  ترقی،  اللہ  تعالیٰ  کرِ  نہٕ  ہرگز  تٔمِس  کُنہِ  قسمہٕ  مدد،  نہ  دنیاہس  اندر،  نہ  ٲخرتس  اندر،  ییٚمۍ  سُنٛد  یہِ  خیال  آسہِ  تس  پَزِ  سُہ  ترٲوِن  آسمانس  اَلٲنز  اَکھ  رَزاہ  توپتہٕ  کٔھسِن  آسمانس،  توٚت  وٲتِتھ  ہرگاہ  پِلیٚس  سُہ  کرنٲوِن  وحی  نٲزِل  کرُن  بند۔  یہِ  کتھ  چھےٚ  واضح  کہ  تہِ  ہیٚکہِ  نہٕ  کٔرِتھ۔  وۅنۍ  گژِھہ  غور  کرُن  کہ  کیاہ  أمِس  شخصہٕ  سُند  یہِ  تدبیر  کرُن  ییٚمہِ  نِشہِ  سُہ  بالکل  عٲجز  چھُ  ہیٚکیا  أمۍ  سٕنزِ  ناگوٲری  ہُنٛد  چیز  یعنی  وحی  بند  کٔرِتھ۔  ہرگز  ہیٚکہِ  نہٕ  کٔرِتھ۔"
  },
  {
    "verse_id": 16,
    "translation": "یِتھے  پٲٹھۍ  کوٚر  اَسہِ  نٲزل  قرآن  مجید  یَتھ  منٛز  صاف  صاف  تہٕ  واضح  دلیلہٕ  چھےٚ  مگر  باوجودآں  بیٚیہِ  چھُ  اللہ  تعالیٰ  ہٕے  وَتھ  ہاوان  تَس  یَسُند  ارادٕہ  کران  چھُ۔"
  },
  {
    "verse_id": 17,
    "translation": "پٔزِپٲٹھۍ  باایمان  بیٚیہِ  یہوٗدۍ،  بیٚیہِ  صابِیٔن  بیٚیہِ  نصاریٰ  بیٚیہِ  آتش  پرست  بیٚیہِ  مشرک۔  پٔزِپٲٹھۍ  اللہ  تعالیٰ  کرِ  یِمن  سارِنٕے  منٛز  فٲصلہٕ  قیامتُک  دۅہ۔  مسلمانن  باایمانن  واتناوِ  جنتس  منٛز۔  کٲفرن  واتناوِ  جہنمس  منٛز۔  پٔزِپٲٹھۍ  اللہ  تعالیٰ  چھُ  پرتھ  چیزاہ،  پرتھ  کٲنسہِ  ہٕںز  پرتھ  کٲماہ  پانہٕ  وُچھہِ  وُن۔"
  },
  {
    "verse_id": 18,
    "translation": "ایا  وُچھان  چھُکھنا  ژٕہ  اے  وُچھ  وُنہِ  کہ  بے  شک  اللہ  تعالیٰ  ہس  چھِ  سجدہ  دِوان  تِم  سٲری  مخلوقات  یِم  آسمانن  منٛز  چھِ،  بیٚیہِ  تِم  سٲری  مخلوقات  یِم  زمینن  منٛز  چھِ،  بیٚیہِ  آفتاب  بیٚیہِ  زوٗن  بیٚیہِ  ستارٕہ،  بیٚیہِ  کۅہ  تہٕ  کُلۍ  بیٚیہِ  سٲری  چارپا  بیٚیہِ  لوٗکو  اندرٕہ  واریاہ۔  باوجود  ایں  کہ  سٲری  مخلوقات  چھِ  تٲبع  تہٕ  فرماں بردار  اللہ  تعالیٰ  ہس  مگر  انسان  یِمن  خاص  عقل  آیہِ  عطا  کرنہٕ  تِمَو  منٛزٕ  چھِنہٕ  سٲری  فرماں بردار  بلکہ  چھِ  واریاہ  فرمانبردار  مگر  واریاہ  چھِ  تِمَو  اندرٕہ  تِم  یِمن  پٮ۪ٹھ  نافرمٲنی  سببہٕ  عذابس  مستحق  آسُن  چھُ  آمُت  قرار  دِنہٕ  یعنی  یِم  مستحق  عذاب  چھِ  سپٕدۍ  مٕتۍ۔  پٔزکتھ  چھےٚ  یٔہے  کہ  یِمن  اللہ  تعالیٰ  خوار  و  ذلیل  کرِ  تہٕ  ہدایتُک  توفیق  دِیہِ  نہٕ،  تِمن  چھُنہٕ  کانٛہہ  تہِ  عزت  دِوُن۔  بے  شک  اللہ  تعالیٰ  چھُ  تی  کران  یہِ  یژھان  چھُ،  سُہ  چھُ  اختیار  وول۔"
  },
  {
    "verse_id": 19,
    "translation": "یِم  زٕہ  چھِ  اَکھ  أکۍ  سٕندۍ  مدعی۔  ہَر  چھَکھ  پننِس  خداے  سٕندِ  خٲطرٕ  بروٗنٹھِمین  آیہ  کریمن  منٛز  یعنی ﴿۔۔۔۔۔۔﴾ یِمن  فرقن  ہٕںز  ذکر  چھےٚ  تِمن  سارِنٕے  چھِ  حق  و  بٲطلس  پٮ۪ٹھ  آسنہٕ  کہ  حیثیتہٕ  زٕہ  فریق۔  اَکھ  گوٚو  باایمان  یِم  پننِس  پروردگار  سٕندین  سارِنٕے  احکامن  چھِ  تسلیم  کران۔  دوٚیُم  فریق  گوٚو  ساری  کٲفر،  یہوٗدۍ،  نصاریٰ،  مجوس،  مُشرکین،  صایٔبین  وغٲرٕہ۔  یِم  نہٕ  پننِس  پروردگار  سٕندین  احکامن  تسلیم  کران  چھِ،  تِہٕنز  اطاعت  قبول  کران  چھِ۔  یِم  دۅشوے  فریق  چھِ  دعویٰ  ہس  اندر،  بحثس  اندر،  مناظرس  اندر  اَکھ  أکۍ  سٕندۍ  مدمقابل  روزان  جہادو  قتال  کِس  موقعس  پٮ۪ٹھ۔  چنانچہ  جنگِ  بدرس  منٛز  اَکہِ  طرفہٕ  حضرت  علی  مرتضیٰ،  حضرت  حمزہ،  حضرت  عبیدتہ  بن  الحارث  رضی  اللہ  عنہم،  بیٚیہِ  طرفہٕ  کٲفرو  أندرٕہ  ترےٚ  زٔنۍ۔  عتبہ،  شیبہ،  ولید۔  اَمہِ  پتہٕ  چھُ  اللہ  تعالیٰ  فرماوان  یِمن  دۅشوُنۍ  جماعتن  ہُنٛد  انجام۔  وۅنۍ  یِم  کٲفر  چھِ  تِہِندِ  خٲطرٕ  چھُ  آمُت  کپٹنہٕ  نارُک  پَلو  تہٕ  جامہٕ۔  یعنی  تِمن  آسہِ  نارٕے  نار  پرتھ  طرفہٕ  پھیٚرنٕکۍ  پٲٹھۍ  پرتھ  طرفہٕ  وَلنہٕ  آمُت۔  تِمن  یِیہِ  کلہٕ  پٮ۪ٹھہٕ  تراونہٕ  جہنمٕچ  رَسٕر۔"
  },
  {
    "verse_id": 20,
    "translation": "ییٚمہِ  سٍتۍ  پُھسرٕہ  وَسن  تِمن  أندرٕہ  نیٚبرٕہ۔  ڈوٚمب  تہٕ  أندرم  تہِ  دَزنکھ  بیٚیہِ  دزیٚکھ  سورُے  پوست۔"
  },
  {
    "verse_id": 21,
    "translation": "بیٚیہِ  آسن  تِہِندِ  لاینہٕ  خٲطرٕنارس  اندر  گرم  کرنہٕ  آمٕتۍ  شِستٕرٕو  ڈیس  تہٕ  گۅرزٕہ۔  "
  },
  {
    "verse_id": 22,
    "translation": "ییٚلہِ  ییٚلہِ  تِم  ارادہ  آسن  کران  جہنمس  منٛز  نیرنُک،  بیٚیہِ  آسن  واتناونہٕ  یِوان  تتھ  منٛز  تِمَو  ڈیسو  تہٕ  گۅرزَو  سٍتۍ،  وَننہٕ  آسیکھ  یِوان۔  ژٕہِو  ہمیشہِ  خٲطرٕ  مزٕہ  دَزنہٕ  کہ  عذابُک۔"
  },
  {
    "verse_id": 23,
    "translation": "پٔزِپٲٹھۍ  اللہ  تعالیٰ  واتناوِ  تِمن  لوٗکن  یِمَو  ایمان  اوٚن  تہٕ  رٕژٕ  عملہٕ  کریکھ  جنتہٕ  کین  تِمن  باغن  منٛز  یِمَو  مٔنزۍ  کۅلہٕ  تہٕ  جۅیہِ  آسن  پکان،  زیور  یِیہِ  گنڈنہٕ  تِمن  جنتس  منٛز  سۅنہٕ  سٕندۍ  کٔرۍ  بیٚیہِ  مۅختہٕ  مالہٕ،  بیٚیہِ  آسہِ  تِہُنٛد  لباس  جنتس  منٛز  پوٹ۔  دنیاہس  منٛز  چھُ  سۅن  رۅپھ  تہٕ  پوٹ  مسلمان  مردن  پٮ۪ٹھ  حرام  کیازِ  نبی  کریم  صلی  اللہ  علیہ  و سلمو  فرموو ﴿۔۔۔۔۔۔۔۔۔﴾ یعنی  سۅن  تہٕ  پوٹ  آو  حلال  کرنہٕ  میانین  اُمت  چن  زنانن  پٮ۪ٹھ  مگر  حرام  آے  کرنہٕ  یِم  چیز  میانہِ  اُمت  کین  مردن  پٮ۪ٹھ۔  لہٰذا  یُس  مرد  سۅن،  رۅپھ  تہٕ  پوٹ  استعمال  کرِ  دنیاہس  اندر  سُہ  آسہِ  ٲخرتس  اندر  محروم  جنتہٕ  کیو  زیورو  نِشہِ۔"
  },
  {
    "verse_id": 24,
    "translation": "یہِ  سورُے  انعام  و  اکرام  آسہِ  تِمن  ییٚمہِ  سببہٕ  کہ  دنیا  ہس  منٛز  کیا  آیہِ  وَتھ  ہاونہٕ  تِمن  باایمانن  پاک  کلامس  کُن،  سُہ  گوٚو  کلہٕ  طیبہ۔  بیٚیہِ  آیکھ  وَتھ  ہاونہٕ  قٲبل  تعریف  وَتہِ  کُن،  سۅ  وَتھ  گٔیہِ  دینِ  اسلام،  صراط  مستقیم۔  تَمہِ  کی  برکتہٕ  آکھ  جنت  تہٕ  جنتہٕ  چہ  نعمژٕہ،  جنتُک  زیور  عطا  کرنہٕ۔"
  },
  {
    "verse_id": 25,
    "translation": "پٔزِپٲٹھۍ  یِمَو  لوٗکو  کفر  تہٕ  انکار  کوٚر،  بیٚیہِ  چھِ  تِم  پتھ  رٹان  لوٗکن  خداے  سٕنزِ  وَتہِ  نِشہِ  یعنی  اسلام  نِشہِ،  بیٚیہِ  چھِ  پتھ  رٹان  لوٗکن  تَمہِ  محترم  مسجدِ  نِشہِ  یۅسہٕ  اَسہِ  مقرر  چھےٚ  کٔرمٕژ  سارِنٕے  لوٗکن  ہٕندِ  خٲطرٕ  عبادتٕچ  جاے  یتھ  منٛز  برابر  چھُ  تَتِیُک  روزن  وول  تہِ،  تَمہِ  نیبر  بیٚیو  شہرو  پٮ۪ٹھہٕ  یِنہٕ  وول۔  اَکھ  یِم  لوٗکن  پتھ  رٹن  دینِ  اسلام  نِشہِ  بیٚیہِ  مسجدِ  حرام  یتھ  منٛز  کعبہ  شریف  چھُ  تَمہِ  کہ  زیارت  نِشہِ،  بیٚیہِ  یِم  لوٗکھ  اَتھ  مسجدِ  حرامس  اندر  دین  اسلامس  خلاف  کانٛہہ  کٲماہ  کرن  یا  کفر و شرکُک  ارادہ  کرن،  سُہ  ژٕہناوون  أسۍ  دَگ  تہٕ  دود  تُلہٕ  وُنہِ  عذابُک  مزٕہ۔"
  },
  {
    "verse_id": 26,
    "translation": "لوٗکن  نِشہِ  کٔرِو  ذکر  ییٚلہِ  تیار  کٔراَسہِ  ابراہیم  علیہ  السلام  سٕندِ  خٲطرٕ  گرچ  جایہ،  تتھ  عبادتس  منٛز  مَہ  تھٲوِیوٗن  شریک  مےٚ  سٍتۍکانٛہہ  چیز،  پاک  تھٲوِیوٗن  میون  گرٕ  عبادت  کروُنین  ہٕندِ  خٲطرٕ،  خانہ  کعبہ  تیار  کرنٕچ  جاے  سٍتۍ  فرمووہس،  یہِ  مکانہٕ  کٔریوٗن  تیار  میانہِ  عبادت  خٲطرٕ،  نٮ۪ماز  پروُنین  ہٕندِ  خٲطرٕ،  یِم  نٮ۪مازِ  اندر  رکوع  تہٕ  سجدٕہ  کروُنۍ  آسن۔"
  },
  {
    "verse_id": 27,
    "translation": "بیٚیہِ  ووٚن  اَسہِ  ابراہیم  علیہ  السلامس  کہ  اعلان  کٔرِو  لوٗکن  اندر  اَمہِ  گرٕچ  زیارت  کرنُک۔  اَمہِ  اعلانہٕ  سٍتۍ  یِن  لوٗکھ  تۅہیہِ  کُن  اَمہِ  گرٕ  کہ  زیارت  خٲطرٕ  لاران  تہٕ  گاران،  پٔتھٕرۍ  تہٕ  سوارین  پٮ۪ٹھ،  تِمن  سوارین  پٮ۪ٹھ  یِمہٕ  دوٗر  دراز  سفر  کرنہٕ  سٍتۍ  لاغر  تہٕ  سُست  آسن  سپزمَژٕہ،  یِن  تِمہٕ  سوارِ  دوٗریٚو  وَتو  پٮ۪ٹھہٕ  کۅہ  دَرو  مٔنزۍ۔"
  },
  {
    "verse_id": 28,
    "translation": "یُتھ  واتن  تہٕ  حٲضر  سپدن  پننین  دینی  تہٕ  دنیاوی  فٲیدن  حاصل  کرنہٕ  خٲطرٕ ﴿دینی  فٲیدہ  چھُ  مقصود  باالذات  دنیوی  فٲیدہ  چھُ  تابع  غیرمقصود﴾ بیٚیہِ  یُتھ  خداے  سُند  یاد  کرن  تِمن  دۅہن  منٛز  یِم  معلوم  تہٕ  مقرر  چھِ ﴿تِم  گٔے  دٔہِم،  کٔہِم،  تہٕ  بٔہِم﴾ قربان  کرنہٕ  خٲطرٕ  تِمن  جانورن  یِم  اللہ  تعالیٰ  نٕے  عطا  کٔرِمٕتۍ  چھِ  مخصوص  چاروایو  أندرٕہ  یعنی  گاو،  اونٹ،  ژھاوُل  تہٕ  کتھ۔  تِمنٕے  ذبح  کرنہٕ  کہ  وقتہٕ  ہیٚن  خداے  سُنٛد  ناو  یعنی  پرن  ذبح  کران  بسم  اللہ  اللہ  اکبرُ۔  پس  کھیٚیِو  پانہٕ  تِمن  قربانی  ہٕندین  ہٕندِ  مازٕ  أندرٕہ،  بیٚیہِ  کھیٲوِیوٗکھ  مصیبت  زدہ  تہٕ  محتاج  بلکہ  مالدار  اثخاص  تہِ  ہے  کھیٲوِیوٗکھ  کانٛہہ  حرج  چھُنہٕ۔"
  },
  {
    "verse_id": 29,
    "translation": "توپتہٕ  گژِھہ  لوٗکن  ہُنٛد  دوٗر  کرُن  پَنُن  مَل  تہٕ  کثافت  یعنی  احرام  مٕژراوُن  مَس  کاسُن  یا  کٕرٛپُن،  بیٚیہِ  کٲسِن  نَم  بیٚیہِ  ہیوٚن  اصلاح  بیٚیہِ  گژھن  کرٕنۍ  پوٗرٕ  پنٕنۍ  واجبات  بیٚیہِ  کٔرِن  طواف  خانہ  کعبس  یُس  مامون  تہٕ  محفوظ  چھُ،  طواف  زیارت،  یہِ  طواف  چھُ  فرض۔"
  },
  {
    "verse_id": 30,
    "translation": "اَکھ  گٔیہِ  یہِ  کتھ،  اَمہِ  علاوٕہ  چھُ  خداے  سٕندین  احکامن  ہٕںز  قدر  کرٕنۍ،  یُس  اَکھاہ  خداے  سٕندین  محترم  احکامن  ہُنٛد  تعظیم  بجااَنہِ،  تہِ  چھُ  تَسٕندِ  خٲطرٕ  سٮ۪ٹھاہ  بہتر  پننِس  پروردگارس  نِشہِ۔  تَمہِ  سٍتۍ  بنیٚس  ثواب  بیٚیہِ  لبہِ  عذاب  نِشہِ  نجات۔  بیٚیہِ  آیہِ  تُہٕندِ  خٲطرٕ  حلال  کرنہٕ  چارپا  ییٚلہِ  تِمن  خداے  سُنحد  ناو  ہیتھ  ذبح  یِیہِ  کرنہٕ  مگر  نہٕ  تِم  جانور  یِمن  ہُنٛد  حکم  تۅہیہِ  پٮ۪ٹھ  پرنہٕ  یِوان  چھُ۔  تِم  گٔے  تِمے  جانور  یِمن  ہٕںز  ذکر  سورہ  انعامس  منٛز  کرنہٕ  آیہِ ﴿سُہ  گوٚو  خود  مۅردٕہ،  خون،  خنزیر،  بیٚیہِ  یُس  جانور  خدایس  ورٲے  بیٚیہِ  کٲنسہِ  ہٕندِ  ناوٕہ  تَسُنٛد  قُرب  ژھانڈنہٕ  خٲطرٕ  ذبح  یِیہِ  کرنہٕ﴾  پس  روٗزِو  پتھ  پۅتلین  ہٕنز  پرستش  کرنہٕ  چہ  ناپٲکی  نِشہِ،  بیٚیہِ  روٗزِو  پتھ  اَپٕز  کتھ  وَننہٕ  نِشہِ،  اَپٕز  گوٲہی  دِنہٕ  نِشہِ۔"
  },
  {
    "verse_id": 31,
    "translation": "درحالتیکہ  مٲیل  ٲسِو  توٚہۍ  معبودِ  برحقس  کُن  تس  کانٛہہ  اَکھ  شریک  ٹٔھہراونہٕ  ورٲے،  کیازِ  یُس  اکھاہ  کُنِس  معبودس  شریک  ٹھہراوِ  تٔمۍ  سٕنز  مثال  چھےٚ  زَن  سُہ  آسمانہٕ  پیوٚو  پتھر  ؤسِتھ  توپتہٕ  تُل  مۅردار  خۅر  جانورو  دِگہِ  دِگہِ  یا  دُیت  تیز  واوَن  بٔرِتھ  کُنہِ  دوٗر  جایہِ  ییٚتہِ  سُہ  ہلاک  گوٚو۔  بہرحال  سُہ  گوٚو  یِتھے  پٲٹھۍ  یُس  شخص  شرک  ٹھہراوان  چھُ  خدایس،  سُہ  چھُ  یا  کٲنسہِ  ہٕندِ  اَتھہٕ  مارٕہ  گژھان  یا  چھُ  خۅد  بخۅد  مَران،  پرتھ  حالس  منٛز  چھُ  تس  جہنمس  اندر  واتُن۔"
  },
  {
    "verse_id": 32,
    "translation": "یہِ  کتھ  تہِ  گٔیہِ  ختم،  وۅنۍ  بوٗزِو  توٚہۍ  اَکھ  خاص  کتھ  قربٲنی  ہٕندِس  جانورس  متعلق۔  بیٚیہِ  یُس  تعظیم  کٔرِو  خداے  سٕندین  دین  کیٚن  یادگارن  تہٕ  نشانن  یعنی  حج  کیٚن  حکمن  بیٚیہِ  قربان  کیٚن  جانورن  ہُنٛد۔  پس  بے  شک  یِمن  چیزن  ہٕںز  عظمت  چھےٚ  حاصل  سپدان  دِلہٕ  سٍتۍ  خدایس  کھۅژنہٕ  سٍتۍ۔"
  },
  {
    "verse_id": 33,
    "translation": "تُہٕندِ  خٲطرٕ  چھُ  جٲیز  فٲیدٕہ  تُلُن  تِمن  قربان  کین  جانورن  نِشہِ  أکِس  مُعین  وقتس  تانۍ  یوٚت  تانۍ  نہٕ  شرعی  قواعدو  موجوب  تِم  ھدی  یِن  بناونہٕ  توٚت  تانۍ  چھُ  تِمن  پٮ۪ٹھ  سوار  سپدُن،  تِہُنٛد  دۅد  کھیوٚن،  تِمن  پٮ۪ٹھ  بورسارُن  جٲیز  ییٚلہِ  تِم  ھدی  بناونہٕ  آے  اَدٕہ  گژِھہ  یِمَو  سارِوٕے  چیزو  نِشہِ  پتھ  روزُن  مگرہے  سخت  ضرورت  پیٚیہِ۔  توپتہٕ  چھےٚ  تِہِندِ  حلال  سپدنٕچ  جاے  یعنی  ذبح  کرنٕچ  جاے  خانہ  کعبس  نزدیک۔  پٮ۪ٹھہٕ  یہِ  بیان  آو  کرنہٕ  کہ  حرمسٕے  منٛز  گژِھہ  قربان  یُن  کرنہٕ،  اَمہِ  اندرٕہ  گژِھہ  نہٕ  یہِ  خیال  کرُن  کہ  اَمہِ  منٛزٕ  ما  چھُ  مقصد  حرمُک  تعظیم  کرُن،  تہِ  چھُنہٕ  ہرگز  بلکہ  چھُ  اصل  مقصد  پروردگارسُندُے  تعظیم،  تٔمۍ  سُندُے  قُرب  حاصل  کرُن۔  مذبوح  جانور  یا  یتھ  جایہِ  ذبح  کرنہٕ  یِیہِ  سُہ  چھُ  اَکھ  ذریعاہ،  مقام  تہٕ  جایہِ  ہُنٛد  تخصیص  چھُ  بعض  حکمتن  ہٕندِ  وجہ۔  تِم  تخصیصات  ہرگاہ  مقصود  آسن  تیٚلہِ  بدلہٕ  ہن  نہٕ  تِم  کُنہِ  شریعتس  اندر  مگر  تِمن  ہُنٛدبدلہٕ  چھُ  ظٲہر۔  تقرب  الی  اللہ  یُس  اصل  مقصود  چھُ  سُہ  چھُ  پرتھ  شریعتس  منٛز  محفوظ  روٗدمُت۔  چنانچہ  اللہ  تعالیٰ  چھُ  فرماوان۔"
  },
  {
    "verse_id": 34,
    "translation": "بروٗنٹھِم  اہلِ  شریعت  یِم  گُزریمٕتۍ  چھِ  تِمَو  اندرٕہ  چھُ  اَسہِ  پرتھ  اُمتس  قربان  کرُن  مقرر  کوٚرمُت  ییٚمہِ  غرضہٕ  کہ  تِم  آسن  قربان  کِس  تس  مخصوص  جانورس  پٮ۪ٹھ  اللہ  تعالیٰ  سُند  نامِ  پاک  ہیوان  ییٚمۍ  سُہ  جانور  عطا  کوٚرمُت  چھُکھ۔  اَمہِ  اندرٕہ  سَپُد  ثٲبت  کہ  تُہُند  خدا  چھُ  کُنُے۔  پس  کٔرِو  تِہٕںزٕے  اطاعت  تہٕ  فرماں بردٲری،  تسٕندی  یوت  بٔنِو،  موحد  خٲلص  روٗزِو۔  کانٛہہ  جاے  وغٲرٕہ  مَہ  زٲنِیوٗن  باالذات  تعظیمس  سزاوار۔  پننہِ  عملہِ  اندرٕہ  مَہ  ٲسِو  أکِس  ذرس  برابر  تہِ  شرکس  شایِبس  یِنہٕ  دِوان۔  توٚہۍ  دِیِو  بشارت  تہٕ  خۅشخبری  یارسول  اللہ  صلی  اللہ  علیہ  و سلم  خداے  سٕندِس  حکمس  گردن  داروُنین۔"
  },
  {
    "verse_id": 35,
    "translation": "یِم  اَمہِ  توحید  خالص  کہ  برکتہٕ  چھِ  تِتھِی  ییٚلہِ  تِمن  برونٹھہٕ  کنہِ  خداے  سٕندۍ  صفات  بیٚیہِ  تِہِندۍ  احکام  بیٚیہِ  تٔمۍ  سٕندیٚن  وعدن  تہٕ  وعیدن  ہُنٛد  ذکر  کرنہٕ  یِوان  چھُ،  تِم  چھِ  کھۅژان،  دِلن  چھَکھ  نَٹھ  وۅتھان،  بیٚیہِ  یِم  صبر  کران  چھِ  مصیبتن  پٮ۪ٹھ،  بیٚیہِ  یِم  ڈاڈ  کران  چھِ  نٮ۪مازِ  پٮ۪ٹھ،  بیٚیہِ  یِم  خرچ  کران  چھِ  تَمہِ  مالہٕ  أندرٕہ  یُس  اَسی  تِمن  عطا  چھُ  کوٚرمُت،  مطلب  چھُ  کہ  توحید  خالص  چھُ  تِیُتھ  بابرکت  چیزاہ  ییٚمہِ  سٍتۍ  کمالات  نفسٲنی،  بدنی  تہٕ  مٲلی  حاصل  سپدان  چھِ۔"
  },
  {
    "verse_id": 36,
    "translation": "اے  مسلمانو  بیٚیہِ  کٔرۍ  اَسہِ  تُہٕندِ  خٲطرٕ  قربانٕکۍ  سٲری  جانور،  اوٗنٹ،  گُپن،  ژھاوٕلۍ  حجس  اندر  خداے  سٕندِ  دین  کیو  یادگارو  اندرٕہ  یِمن  جانورن  اندر  چھِ  تُہٕندِ  خٲطرٕ  دینٕکۍ  تعظیم  بجا  اَننہٕ  علاوہ  بیٚیہِ  بیٚیہِ  فٲیدٕہ  تہِ۔  پس  ٲسِو  تِمن  وۅتھدَنہِ  کھَش  کرنہٕ  کہ  وقتہٕ  خداے  سُند  ناو  ہیوان۔  بروٗٹھِم  کھۅوُر  کھۅر  ہیوٚر  کُن  گٔنڈِتھ  تریٚن  زنگن  پٮ۪ٹھ  اِستادٕہ  کران۔  اَدٕہ  ییٚلہِ  سُہ  جانور  کُنہِ  لَرِ  پتھر  ؤسۍ  پیوان  آسہِ  توپتہٕ  یِیہِ  شیرنہٕ  سمبالنہٕ۔  پس  کھیٚیِو  توٚہۍ  تِہِندِ  مازٕھ  اندرٕہ،  بیٚیہِ  کھیٲوِیوٗن  نَہ  منگہٕ  وُن  تہِ،  غیر  سٲیل  تہِ  تہٕ  سٲیل  تہِ۔  یِتھے  پٲٹھۍ  کٔرۍ  اَسہِ  رام  تہٕ  مسخر  تۅہیہِ  یِم  جانور  یُتھ  توٚہۍ  شکر  دٔپِو۔"
  },
  {
    "verse_id": 37,
    "translation": "خدایس  نِشہِ  نہ  چھُ  واتان  تِمن  قربان  کین  جانورن  ہُنٛد  ماز،  نہ  چھُ  واتان  تِہُنٛد  رَتھ  بلکہ  چھُ  واتان  تس  نِشہِ  تُہُند  تقوٰہے  تہٕ  پرہیزگٲری۔  یِتھے  پٲٹھۍ  کٔرۍ  اللہ  تعالیٰ  ہن  تۅہیہِ  مسخر  تہٕ  رام  یِم  جانور  یُتھ  توٚہۍ  بوٚڈ  زٲنیوٗن  اللہ  تعالیٰ  یَتھ  پٮ۪ٹھ  کہ  وَتھ  ہٲونَو  تۅہیہِ  پٔزِس  دینس  کُن۔  حج  کیٚن  صحیح  حکمن  کُن  بیٚیہِ  دُیت  نَو  تۅہیہِ  توفیق  قربان  کرنُک۔  بیٚیہِ  فرمٲوِو  توٚہۍ  یارسول  اللہؐ  بشارت  تہٕ  خۅشخبری  اِخلاص  والین  نیکو  کارن۔"
  },
  {
    "verse_id": 38,
    "translation": "پٔزِپٲٹھۍ  اللہ  تعالیٰ  کرِ  باایمانن  نِشہِ  تِہِندین  دشمنن  ہُنٛد  غلبہ  عنقریب  دوٗر۔  تِم  ہیٚکن  نہٕ  آیندہ  کُنہِ  چیزس  اندر  مزاحمت  کٔرِتھ۔  پٔزِپٲٹھۍ  اللہ  تعالیٰ  چھُنہٕ  کٲنسہِ  خیانت  کروُنِس  دغا  بازس  تہٕ  ناشکرگزارس  پسند  کران۔"
  },
  {
    "verse_id": 39,
    "translation": "اجازت  آو  دِنہٕ  مقابلہ  کرنُک  تِمن  لوٗکن  یِمن  سٍتۍ  کٲفرن  ہٕندِ  طرفہ  لڑٲے  ٲس  یِوان  کرنہٕ  کیازِ  تِمن  پٮ۪ٹھ  آو  سٮ۪ٹھاہ  ظلم  کرنہٕ۔  مسلمانن  ہٕندِ  کم  یا  زیادٕہ  آسنُک  چہُنہٕ  کانٛہہ  سوال  کیازِ  بے  شک  اللہ  تعالیٰ  چھُ  تِمن  پرتھ  حالس  اندر  مدد  کرنس  تہٕ  غلبہ  دِنس  پٮ۪ٹھ  سٮ۪ٹھاہ  قدرت  وول۔"
  },
  {
    "verse_id": 40,
    "translation": "یِم  مسلمان  ناحق  کڈنہٕ  آے  پننیو  شہرو  أندرٕہ،  تِہُنٛد  جرم  اوسنہٕ  کینٛہہ  ییٚمہِ  کتھہِ  ورٲے  کہ  تِم  ٲسۍ  ونان  سون  پروردگار  چھُ  اللہ  تعالیٰ  یعنی  یہِ  سورُے  غیظ  وغضب  چھُ  توحیدس  پٮ۪ٹھ۔  بیٚیہِ  ہرگاہ  نہٕ  اللہ  تعالیٰ  لوٗکن  ہُنٛد  زور  اڈیٚن  ہٕندِ  سٍتۍ  اڈین  کم  کران  آسِہا  یعنے  اہلِ  حقن  نے  اہلِ  بٲطلن  پٮ۪ٹھ  وقتاً  فوقتاً  غلبہٕ  دِوان  آسِہا،  تیٚلہِ  آسہن  آمٕتۍ  پننہِ  پننہِ  وقتہٕ  لُورنہٕ  تہٕ  مُنہدم  کرنہٕ  نصاریٰ  ہن  ہٕندۍ  خلوت  خانہٕ  تہٕ  عبادت  خانہٕ۔  یہوٗدین  ہٕندۍ  عبادت  خانہٕ  بیٚیہِ  مسلمانن  ہٕنزٕہ  تِمہٕ  مسجدٕ  یِمن  منٛز  بکثرت  خداے  سُند  ناو  ہیٚنہٕ  یِوان  چھُ۔  بیٚیہِ  ضرور  اللہ  تعالیٰ  یٲری  تہٕ  مدد  تِمن  لوٗکن  کران  یِم  تس  مدد  کرن  یعنی  تِہِندِس  دیٖنس۔  پٔزِپٲٹھۍ  اللہ  تعالیٰ  چھُ  پانہٕ  سٮ۪ٹھاہ  طاقت  وول  سارِنٕے  پٮ۪ٹھ  غٲلب،  سُہ  چھُنہٕ  کٲنسہِ  ہٕندِس  مددس  کُن  محتاج۔"
  },
  {
    "verse_id": 41,
    "translation": "یِم  گٔے  تِمے  مسلمان  یِمن  بشارت  دِنہٕ  آیہِ،  ہرگاہ  أسۍ  دنیاہس  منٛز  حکومت  دِمَو  تِہِندِس  اَتھس  منٛز،  اَسہِ  چھےٚ  خبرٕے  تِم  تھاوَن  پانہٕ  تہِ  نٮ۪ماز  برپا  بیٚیہِ  کرن  زکوٰۃہ  ادا۔  بیٚیہِ  کرن  بیٚین  تہِ  رٕژَن  کامین  ہُنٛد  اَمر  تہٕ  یچھ  کامیو  نِشہِ  منع۔  سارِنٕے  کامین  ہُنٛد  انجام  چھُ  خداے  سٕندِسٕے  اختیارس  اندر۔"
  },
  {
    "verse_id": 42,
    "translation": "ہرگاہ  یِم  ہَر  تہٕ  قضیہِ  لاگوُنۍ  لوٗکھ  تۅہیہِ  اَپُز  زانن  تہٕ  پژھ  کرن  نہٕ،  یہِ  نٔو  کتھا  چھَنہٕ،  اَمہِ  سٍتۍ  مَہ  سپدِو  توٚہۍ  آزُردٕہ،  یِمن  برونٹھ  تہِ  چھِ  قومِ  نوحن،  قومِ  عادن  تہٕ  ثمودن  پنٕنۍ  پیغمبر  اَپٕزۍ  زٲنِمٕتۍ۔"
  },
  {
    "verse_id": 43,
    "translation": "بیٚیہِ  قومِ  ابراہیمن  بیٚیہِ  قومِ  لوطن،"
  },
  {
    "verse_id": 44,
    "translation": "بیٚیہِ  شہرِ  مدین  کیو  لوٗکو،  بیٚیہِ  چھُ  اَپُز  زاننہٕ  آمُت  موسیٰ  علیہ  السلام۔  تِمن  سارِنٕے  کٲفرن  تہٕ  منکرن  دِژ  مےٚ  کینٛہہ  کالاہ  مہلت،  توپتہٕ  رٔٹِم  تِم  تہٕ  کٔرِم  عذابس  گرفتار۔  پس  وُچھِو  توٚہۍ  سُہ  میون  عذاب  کِیُتھ  اوس  تِہِندِ  خٲطرٕ۔"
  },
  {
    "verse_id": 45,
    "translation": "پس  کٲتِہَن  شہرن  ہٕندۍ  لوٗکھ  گٲلۍ  اَسہِ  تِہِنزِ  نافرمٲنی  سببہ۔  تِہٕنز  حالت  چھےٚ  تِہٕنزن  لریٚن  جاین  ہٕندۍ  پَس  چھِ  دَبہٕ  بیٖٹھۍ  مٕتۍ  یعنی  تِمہٕ  چھےٚ  وٲران  تہٕ  مُنہدم  سپزمَژٕہ۔  تِم  لوٗکھ  یِم  تِمن  لریٚن  منٛز  بسان  ٲسۍ  گٔے  ہلاک  تتھ  سٍتۍ۔  بیٚیہِ  کٲتیاہ  کِریٖرۍ  یِم  بیکار  چھِ  پیٚمٕتۍ،  اَمہِ  برونٹھ  ٲسۍ  تِم  آباد،  بیٚیہِ  کٲژاہ  محکم  تہٕ  مضبوط  گچھ  کرنہٕ  آمژٕ  لَرِ،  تِمنٕے  لریٚن  چھُ  لُرٕ  پار  گوٚمُت۔"
  },
  {
    "verse_id": 46,
    "translation": "کیا  یِم  منکر  چھِنا  پھیرمٕتۍ  مُلکس  اندر  تااینکہ  تِمَو  آسہن  تِہِندۍ  حالات  وُچھِمٕتۍ،  پس  آسہانکھ  دِل  تِتھۍ  سپٕدۍ  مٕتۍ  یِمَو  سٍتۍ  زانُن  تگہِ  ہکھ  یا  آسہانکھ  کَن  تِتھِۍ  سپٕدۍ  مٕتۍ  یِمَو  سٍتۍ  بوزُن  تگہِ  ہکھ۔  حقیقت  چھےٚ  یہِ  زِ  اَنہِ  چھَنہٕ  آسان  گٲمژٕ  کلہٕ  چہ  أچھ  بلکہ  چھِ  أنۍ  آسان  تِم  دل  یِم  سینس  منٛز  چھِ  آسان،  لہٰذا  چھِ  تِمن  تہِ  دل  اعمیٰ  سپٕدِمٕتۍ۔"
  },
  {
    "verse_id": 47,
    "translation": "وۅنۍ  چھِ  یِم  کٲفر  نبوتس  منٛز  شُبہ  تہٕ  شک  تراونہٕ  خٲطرٕ  تۅہیہِ  نِشہِ  جلدی  ژھانڈان  عذاب  واقع  کرنس  اندر۔  اللہ  تعالیٰ  کرِ  نہٕ  ہرگز  پننِس  وعدس  خلاف۔  یُس  وقتاہ  تٔمۍ  تَمہِ  عذاب  خٲطرٕ  مقرر  کوٚرمُت  چھُ  تتھ  وقتس  پٮ۪ٹھ  واتہِ  ضرور  سُہ  عذاب۔  پٔزِپٲٹھۍ  تُہٕندِس  پروردگارس  نِشہِ  چھُ  اَکھ  دۅہا  ساسس  ؤرِیس  برابر  تُہٕندِ  تَمہِ  شمارٕ  موجوب  یُس  توٚہۍ  کران  چھِو۔"
  },
  {
    "verse_id": 48,
    "translation": "بیٚیہِ  کٲتِہن  شہرن  ہٕندۍ  لوٗکھ  تِمن  دِژ  مہلت  ظٲلم  تہٕ  نافرمان  آسنہٕ  کہ  باوجود  یعنی  تِم  ٲسۍ  ٹھٹھہٕ  زانان  عذابُک  واقع  سپدُن  تَمی  ٲسۍ  جلدی  تَمہِ  کہ  وقوعُک  مطالبہ  کران۔  تِم  ییٚلہِ  توتہِ  باز  آے  نہٕ  توپتہٕ  کٔرۍ  مےٚ  تِم  عذابس  گرفتار۔  بیٚیہِ  چھُ  سارِنٕے  پتولاکہ  مےٚ  نِشہِ  واتُن،  تَمہِ  ساعتہٕ  دِمہٕ  بہٕ  تِمن  شرک  و  کفرُک  پوٗرٕ  سزا۔"
  },
  {
    "verse_id": 49,
    "translation": "توٚہۍ  فرمٲوِیوٗکھ  یارسول  اللہؐ،  اے  لوٗکو،  بہٕ  چھُس  نہٕ  مگر  تُہٕندِ  خٲطرٕ  اَکھ  نٔنۍ  پٲٹھۍ  بیٖم  کروُن،  مےٚ  تانۍ  چھُنہٕ  عذاب  واقع  کرُن۔"
  },
  {
    "verse_id": 50,
    "translation": "پس  یِمَو  لوٗکو  میانہِ  کھۅژناونہٕ  تہٕ  بیٖم  کرنہٕ  سٍتۍ  عبرت  رٔٹِتھ  ایمان  اوٚن  تہٕ  رٕژٕ  عملہٕ  کرِ،  تِہِندِ  خٲطرٕ  چھُ  بوٚڈ  مغفرت  بیٚیہِ  عزتُک  رِزق  یعنی  جنت  تہٕ  جنتہ  چہ  نعمژٕہ۔"
  },
  {
    "verse_id": 51,
    "translation": "بیٚیہِ  یِم  لوٗکھ  کوشش  چھِ  کران  سانین  آیاتن  اَپُززٲنِتھ  اَسہِ  عٲجز  کرنٕچ،  تِمے  گٔے  نارٕ  وٲلۍ  یعنی  نارِ  جہنمس  واتہٕ  وُنۍ۔  اے  پیغمبر  یِم  لوٗکھ  چھِ  شیطان  سٕندِ  اغوا  سٍتۍ  تۅہیہِ  سٍتۍ  مقابلہ  تہٕ  مجادلہ  کران،  یہِ  چھَنہٕ  نٔو  کتھاہ۔"
  },
  {
    "verse_id": 52,
    "translation": "اَسہِ  سوٗز  نہٕ  تۅہیہِ  برونٹھ  کانٛہہ  رسولاہ  تہٕ  کانٛہہ  نبیاہ  ییٚمِس  نہٕ  یہِ  قصہٕ  پیش  آو  کہ  یانۍ  تٔمۍ  اللہ  تعالیٰ  سٕندیو  احکامو  اندرٕہ  حکماہ  بیان  ہیوٚت  کرُن  تانۍ  ہیوٚت  شیطانن  کٲفرن  ہٕندین  دِلن  شُبہٕ  تہٕ  اعتراض  تراوُن۔  پس  چھُ  اللہ  تعالیٰ  نِہناوان  تہٕ  نیست  و  نابود  کران  تِم  شبہات  تہٕ  وسوَسہِ  یِم  شیطان  تراوان  چھُ  قطعی  جوابَو  تہٕ  روشن  دلیلو  سٍتۍ۔  توپتہٕ  چھُ  اللہ  تعالیٰ  مضبوط  کران  پننین  آیاتن  ہٕندۍ  مضامین۔  بیٚیہِ  چھُ  اللہ  تعالیٰ  تِمن  اعتراضاتن  متعلق  پوٗرٕ  علمہٕ  وول،  بیٚیہِ  چھُ  تِمن  اعتراضاتن  ہُنٛد  جواب  تسلیم  کرنس  اندر  پوٗرٕ  حکمت  وول۔  وۅنۍ  گوٚو  یہِ  کیازِ  چھُ  اللہ  تعالیٰ  کران  یعنی  شیطانس  کیازِ  چھُ  وسوسہ  تراونُک  موقع  دِوان۔"
  },
  {
    "verse_id": 53,
    "translation": "یُتھ  اللہ  تعالیٰ  کرِ  تتھ  شیطان  سٕندِس  وسوسَس  آزمٲیشہِ  ہُنٛد  ذریعہ  تِمن  لوٗکن  ہٕندِ  خٲطرٕ  یِہِندین  دِلن  اندر  شکن  تہٕ  شُبہن  ہُنٛد  مرض  چھُ،  بیٚیہِ  یِمن  ہٕندۍ  دل  سخت  چھِ۔  پٔزِپٲٹھۍ  چھِ  کٲفر  زیٖٹھِس  اختلافس  تہٕ  مخالفتس  منٛز،  پوٚز  روشن  ٲسِتھ  چھِنہٕ  محض  عناد  سببہ  قبول  کران،  شیطانس  آو  وَسوسہٕ  تراونُک  طاقت  دِنہٕ  یُتھ  لوٗکن  آزمایش  کرنہٕ  یِیہِ۔"
  },
  {
    "verse_id": 54,
    "translation": "چھُ  یِمَو  صحیح  جوابو  سٍتۍ  تِمن  شُبہاتن  ہُنٛد  ابطال  سپدان  یُتھ  عملہِ  وٲلۍ  یہِ  کتھ  وارٕ  زانن  یہِ  نبی  کریم  صلی  اللہ  علیہ  و سلمو  فرموو  تہٕ  تلاوت  کوٚر،  تہِ  چھُ  پٔزِپٲٹھۍ  تِہِندِس  پروردگار  سٕندی  طرفہٕ۔  پس  روٗزِن  تِم  ایمانس  پٮ۪ٹھ  پوٗرٕ  قٲیِم  توپتہٕ  سپدن  تتھ  پٮ۪ٹھ  عمل  کرنہٕ  خٲطرٕ  تِہِندۍ  دل  پوٗرٕ  مٲیِل۔  بے  شک  اللہ  تعالیٰ  ہٕے  چھُ  باایمانن  سیز  وَتھ  ہاوان۔  پس  گوٚژھ  نا  تِمن  ہدایت  بَنُن۔  یہِ  گٔیہِ  حالت  باایمانن  ہٕنز،  پتھ  روٗدۍ  کٲفر  تِمن  ہُنٛد  حال  چھُ  اَمہِ  پتہٕ۔"
  },
  {
    "verse_id": 55,
    "translation": "پتھ  روٗدۍ  کٲفر  تِم  روزن  ہمیشہ  قرآن  مجید  کہ  حقہٕ  شک  سٕے  اندر  یوٚت  تانۍ  وٲتِتھ  پیٚیہِ  ہنگہٕ  تہٕ  منگہٕ  تِمن  قیامتُک  دۅہ  یا  واتیکھ  دنیاسٕے  منٛز  کُنہِ  سخت  مشکل  تہٕ  بے  برکت  دۅہُک  عذاب  یتھ  منٛز  تِمن  قتل  و  غارت  سپدِ۔"
  },
  {
    "verse_id": 56,
    "translation": "پادشاہت  آسہِ  تَمہِ  دۅہ  یعنی  قیامتُک  دۅہ  اللہ  تعالیٰ  سٕنزٕے  یٲژ۔  سُے  کرِ  یِمن  کٲفرن  منٛز  عملی  فٲصلہٕ۔  سُہ  فٲصلہٕ  گوٚو  یۅہے  کہ  یِمَو  لوٗکو  ایمان  أنِتھ  رٕژٕ  عملہٕ  کرِ  مَژٕہ  آسن  تِمن  واتناوِ  اللہ  تعالیٰ  نعمژن  ہٕندین  جنتن  اندر۔"
  },
  {
    "verse_id": 57,
    "translation": "بیٚیہِ  یِمَو  کفر  تہٕ  انکار  کوٚر  بیٚیہِ  زٲنِکھ  اَپٕزۍ  سٲنۍ  آیات،  پس  تِمن  لوٗکن  ہٕندِ  خٲطرٕ  چھُ  ذلیل  تہٕ  خوار  کروُن  عذاب۔"
  },
  {
    "verse_id": 58,
    "translation": "بیٚیہِ  یِمَو  لوٗکو  خداے  سٕنزِ  وَتہِ  یعنی  تِہِندِ  دینہٕ  خٲطرٕ  پَنُن  وطن  ترٲوِتھ  ہجرت  کٔر  توپتہٕ  آے  مارنہٕ  یا  موٗدۍ  پانے  تِمن  دِیہِ  اللہ  تعالیٰ  ضرور  اَکھ  رُت  رِزقاہ،  جنتُک  رزق  تہٕ  کم  کم  میوٕہ  بیٚیہِ  دیدارِ  خدا۔  پٔزِپٲٹھۍ  اللہ  تعالیٰ  ہٕے  چھُ  سارِوٕے  عطا  کروُنیو  اندرٕہ  رُت  عطا  کروُن،  سُہ  کرِ  عطا  تِمن  رزق  جنتس  ستۍ  رٕژ  جاے  تہٕ  رُت  گرٕ  تہِ۔"
  },
  {
    "verse_id": 59,
    "translation": "سُہ  واتناوِ  تِمن  ضرور  تِژِھہ  رٕژِ  جایہِ  اندر  یۅسہٕ  تِمن  سٮ۪ٹھاہ  پسند  سپدِ۔  اللہ  تعالیٰ  چھُ  پرتھ  کتھہِ  ہٕنز  مصلحے  زانہٕ  وُن،  سٮ۪ٹھاہ  ژیٚڈ  کروُن،  پننین  دشمنن  چھُنہٕ  سٍتی  رٹان  تہٕ  سزا  دِوان  بلکہ  چھُکھ  مہلت  دِوان۔"
  },
  {
    "verse_id": 60,
    "translation": "وۅنۍ  بوٗزِو  اَمہِ  پتہٕ  یہِ  کتھ  کہ  ییٚمۍ  دشمنس  نِشہِ  بدلہٕ  ہیوٚت  تِیُتُے  یُتھ  تٔمِس  تکلیف  واتناونہٕ  آمُت  اوس،  توپتہٕ  ہے  تس  پٮ۪ٹھ  زیادتی  کرنہٕ  آیہِ  اللہ  تعالیٰ  کرِ  تس  ضرور  مدد  تہٕ  یٲری۔  پٔزِپٲٹھۍ  اللہ  تعالیٰ  چھُ  یقیناً  سٮ۪ٹھاہ  عفو  کروُن  سٮ۪ٹھاہ  مغفرت  کروُن۔"
  },
  {
    "verse_id": 61,
    "translation": "یہِ  یعنی  باایمانن  غلبہٕ  دُین،  تِمن  یٲری  تہٕ  مدد  کرُن  چھُ  اَوَے  زِ  اللہ  تعالیٰ  چھُ  کمالِ  قدرت  وول۔  چنانچہ  سُہ  چھُ  رٲژ  ہٕندین  اجزاہن  واتناوان  دۅہس  منٛز۔  دۅہ  کین  اجزاہن  واتناوان  رٲژ  منٛز  یعنی  کمی  تہٕ  زیادتی  کران۔  بیٚیہِ  چھُ  اَمہِ  نصرتُک  سبب  کہ  اللہ  تعالیٰ  چھُ  سارِنٕے  ہٕندۍ  احوال  تہٕ  اقوال  بوزوُن  تہٕ  وُچھہِ  وُن۔"
  },
  {
    "verse_id": 62,
    "translation": "بیٚیہِ  چھُ  اَمہِ  نصرتُک  سبب  کہ  اللہ  تعالیٰ  ہٕے  چھُ  بے  شک  خداے  برحق،  پننہِ  ہستی  منٛز  کٲمل۔  سُہ  چھُ  واجب  الوجود،  بیٚیہِ  یِمن  معبودن  تِم  لوٗکھ  عبادت  کران  چھِ،  تِم  چھِ  اَپٕزۍ  تہٕ  بٲطل۔  بیٚیہِ  چھُ  پٔزِپٲٹھۍ  اللہ  تعالیٰ  ہٕے  سٮ۪ٹھاہ  تھوٚد  تہٕ  سٮ۪ٹھاہ  بوٚد  عٲلی  شان۔  اَمہِ  علاوٕہ  چھِ  اللہ  تعالیٰ  سٕندۍ  کمالات  بیٚیہِ  چھےٚ  تِہِنزِ  بے  شمار  نعمژ  یِمَو  کمالاتو  تہٕ  نعمتو  سبب،  سُہ  چھُ  توحیدس  تہٕ  شکرس  سزاوار۔"
  },
  {
    "verse_id": 63,
    "translation": "ژٕھ  چھُکھنا  وُچھان  اللہ  تعالیٰ  سٕنز  قدرت  کِتھہٕ  پٲٹھۍ  چھُ  سُہ  آسمان  کہ  طرفہ  روٗد  تراوان  ییٚمہِ  سٍتۍ  زمین  چھےٚ  سپدان  سرسبز۔  پٔزِپٲٹھۍ  اللہ  تعالیٰ  چھُ  بندن  پٮ۪ٹھ  سٮ۪ٹھاہ  مہربان،  تس  چھےٚ  بندن  ہٕنزن  کتھن  ہٕںز  پوٗرٕ  خبر،  تِہِندین  ضرورتن  ہُنٛد  کٲفی  علم  تِمن  مطٲبق  چھُ  سُہ  تِہِندۍ  حاجت  پوٗرٕ  کران۔"
  },
  {
    "verse_id": 64,
    "translation": "تِہُندُے  چھُ  تہِ  یہِ  آسمانن  منٛز  چھُ،  بیٚیہِ  تہِ  سورُے  یہِ  زمینن  منٛز  چھُ۔  بیٚیہِ  چھُنہٕ  اللہ  تعالیٰ  کٲنسہِ  کُن  محتاج،  سُہ  چھُ  تعریفن  تہٕ  حمدن  سزاوار۔"
  },
  {
    "verse_id": 65,
    "translation": "اے  مخٲطب  ژے  چھےٚ  نا  خبر  کہ  پٔزِپٲٹھۍ  اللہ  تعالیٰ  ہن  چھِ  لٲگِمٕتۍ  کامہِ  تِم  سٲری  چیز  یِم  زمینس  منٛز  چھِ  تُہٕندِ  خٲطرٕ،  بیٚیہِ  چھَن  ناوٕہ  یِمہٕ  تِہِند  حمہٕ  دریاوس  منٛز  پکان  چھےٚ،  بیٚیہِ  چھُ  سُے  آسمانس  تھپھ  کٔرِتھ  یُتھنہٕ  تِہِندِ  حکمہٕ  ورٲے  سُہ  زمینس  پٮ۪ٹھ  ؤسِتھ  پیٚیہِ۔  پٔزِپٲٹھۍ  اللہ  تعالیٰ  چھُ  لوٗکن  پٮ۪ٹھ  سٮ۪ٹھاہ  شفقت  وول  تہٕ  مہربان۔"
  },
  {
    "verse_id": 66,
    "translation": "بیٚیہِ  گوٚو  سُہ  سُے  قادرِ  مطلق  ییٚمۍ  توٚہۍ  پٲدٕہ  کٔرِو،  توپتہٕ  ماریٚو  سُے،  توپتہٕ  کریٚو  بیٚیہِ  دوبارٕہ  زندٕہ  سُے۔  یِمن  دلیلن  تہٕ  نعمژن  کُن  نظر  کٔرِتھ  گوژھ  لوٗکن  ہُنٛد  سُہ  کُنُے  زانُن،  تِہٕنزٕے  گٔژھ  شکرگزٲری  کرٕنۍ۔  بے  شک  انسان  چھُ  سٮ۪ٹھاہ  کفرانِ  نعمت  کروُن۔"
  },
  {
    "verse_id": 67,
    "translation": "یٖژٕھہ  اُمتہٕ  گُزریمژٕ  چھےٚ،  پرتھ  اُمت  خٲطرٕ  چھُ  اَسہِ  ذبح  کرنُک  اَکھ  طریقاہ  مقرر  کوٚرمُت۔  تتھ  طریقس  پٮ۪ٹھ  ٲسۍ  تِم  ذبح  کران،  پس  اوس  لٲزم  اعتراض  کروُنین  کہ  تِم  کرہن  نہٕ  کانٛہہ  اعتراض  تہٕ  اختلاف  ذبح  کِس  معاملس  اندر۔  توٚہۍ  روٗزِو  بدستوٗر  لوٗکن  پننِس  خدایس  کُن  ناد  دِوان۔  پٔزِپٲٹھۍ  توٚہۍ  چھِو  یقیناً  سیزِ  وَتہِ  پٮ۪ٹھ۔"
  },
  {
    "verse_id": 68,
    "translation": "بیٚیہِ  ہرگاہ  اَتھ  پٮ۪ٹھ  تہِ  یِم  لوٗکھ  تۅہیہِ  سٍتۍ  ہَر  تہٕ  قضیہِ  لاگن،  توٚہۍ  فرمٲوِیوٗکھ  پٔتِم  کتھ،  اللہ  تعالیٰ  چھُ  زیادٕہ  زانان  تتھ  سٲرِسٕے،  یہِ  توٚہۍ  کران  چھِو،  سُے  أنزراوِ  تُہٕندۍ  نیاے۔"
  },
  {
    "verse_id": 69,
    "translation": "اللہ  تعالیٰ  کرِ  پانہٕ  تۅہیہِ  منٛز  عملی  فٲصلہٕ  قیامتُک  دۅہ  تتھ  سٲرِسٕے  منٛز  یَتھ  منٛز  توٚہۍ  اختلاف  کران  ٲسِو۔"
  },
  {
    "verse_id": 70,
    "translation": "اے  مخٲطب  کیا  ژے  چھُے  نا  معلوم  کہ  اللہ  تعالیٰ  چھُ  زانان  تہِ  سورُے  یہِ  آسمانن  تہٕ  زمینن  منٛز  چھُ  باوجودآں۔  پٔزِپٲٹھۍ  یہِ  سورُے  چھُ  لیٚکھِتھ  تہِ  محفوظ  نامہ  اعمالن  منٛز۔  لہٰذا  سَپُد  ثٲبت  کہ  پٔزِپٲٹھۍ  یہِ  فٲصلہ  کرُن  چھُ  اللہ  تعالیٰ  ہس  نِشہِ  سٮ۪ٹھاہ  آسان۔"
  },
  {
    "verse_id": 71,
    "translation": "بیٚیہِ  چھِ  مشرک  لوٗکھ  عبادت  کران  خدایس  ورٲے  بیٚیَن  چیزن  ہٕنز  یِمن  عبادت  کرنہٕ  خٲطرٕ  نہٕ  کانٛہہ  دلیلاہ  اللہ  تعالیٰ  ہن  پننین  کتابن  منٛز  نٲزل  کٔرمٕژچھےٚ،  نہ  چھےٚ  تِمن  کٲفرن  نِشہِ  تمِچ  کانٛہہ  عقلی  دلیلاہ  بلکہ  چھِ  تِم  محض  بے  دلیل  خدایس  شرک  انان۔  قیامتُک  دۅہ  ییٚلہِ  تِمن  شرکس  پٮ۪ٹھ  سزادِنہٕ  یِیہِ،  تِمن  ظٲلمن  ہٕندِ  خٲطرٕ  آسہِ  نہٕ  کانٛہہ  مددگاراہ۔"
  },
  {
    "verse_id": 72,
    "translation": "بیٚیہِ  ییٚلہِ  پرنہٕ  یِوان  چھِ  تِمن  پٮ۪ٹھ  سٲنۍ  آیات،  یِم  صاف  تہٕ  روشن  چھِ۔  وُچھان  چھِو  توٚہۍ  کٲفرن  ہٕندین  بُتھیٚن  یچھ  آثار،  بُتھِس  چھَکھ  گیٚنہِ  گژھان،  نَس  چھَکھ  تھوٚد  کھسان،  بُتھیُک  رنگ  چھُکھ  بدلان،  تِمَو  آثارو  سٍتۍ  چھُ  معلوم  سپدان۔  قریب  چھُ  تِم  ما  تراوَن  جٔپھۍ  تِمن  پٮ۪ٹھ  یِم  سٲنۍ  آیات  تِمن  پٮ۪ٹھ  پران  چھِ  یعنی  تِمن  پٮ۪ٹھ  ما  کرن  حملہٕ۔  تیوٗت  چھُ  تِمن  کٲفرن  خوٗن  گرم  گژھان۔  توٚہۍ  فرمٲوِیوٗکھ  یارسول  اللہ  بہٕ  ما  کرَو  تۅہیہِ  خبر  تَمہِ  چیزٕچ  یُس  اَمہِ  قرآن  مجید  کھۅتہٕ  ناگوار  چھُ  تُہٕندِ  خٲطرٕ،  سُہ  گوٚو  نارِ  جہنم،  تَمُیک  وعدہ  چھُ  اللہ  تعالیٰ  ہن  کوٚرمُت  کٲفرن،  کٲژاہ  یچھ  واتنٕچ  جاے  چھےٚ  سُہ  جہنم۔"
  },
  {
    "verse_id": 73,
    "translation": "اے  لوٗکو  اَکھ  عجیب  مثالاہ  چھےٚ  بیان  کرنہٕ  آمٕژ  سۅے  بوٗزۍ  تَو  توٚہۍ  وارٕہ  کَن  دٲرِتھ۔  پٔزِپٲٹھۍ  یِمن  معبودانِ  بٲطلن  توٚہۍ  پرستش  کران  چھِو،  یِمن  نِشہِ  حاجت  روٲیی  ژھانڈان  چھِو  خدایس،  معبودِ  برحقس  ورٲے،  تِم  ہیٚکن  نہٕ  پٲدٕہ  کٔرِتھ  اَکھ  مٔچھ  تہِ۔  اَدے  تَمہِ  خٲطرٕ  سٲری  معبود  اِکہٕ  وَٹہٕ  سَمن  تہِ  اَمِچ  کیا  چھےٚ  کتھٕے۔  ہرگاہ  مٔچھ  ہیٚتھ  ژَلہِ  کانٛہہ  چیزاہ  تِمن  نِشہِ،  سُہ  چیز  ہیٚکن  نہٕ  تَس  نِشہِ  تِم  مۅکلٲوِتھ  تہٕ  واپس  ہیٚتھ۔  چھانڈٕ  وُنۍ  تہِ  کمزورٕے،  یَس  نِشہِ  ژھانڈان  سُتہِ  کمزور  یعنی  مٔچھہِ  تہِ  کمزور،  تِہِندِ  کھۅتہٕ  زیادٕہ  کمزور  پۅتُل،  تِہِندِ  کھۅتہٕ  کمزور  یُس  تس  پۅتلِس  پرستش  کرِ۔"
  },
  {
    "verse_id": 74,
    "translation": "یِمَو  لوٗکو  کوٚر  نہٕ  خداے  سُنٛد  تعظیم  یُتھ  تس  شوٗبہِ  ہا،  کیازِ  تِمَو  تھٲوۍ  تس  عبادتس  اندر  بیٚیہِ  چیز  شریک  حالانکہ  بے  شک  اللہ  تعالیٰ  چھُ  سٮ۪ٹھاہ  قوت  وول،  سارِنٕے  پٮ۪ٹھ  غٲلب،  تٔمۍ  سُنٛد  قوت  وول  تہٕ  غٲلب  آسنہٕ  مۅکھہٕ  چھَو  عبادت  تِہُنٛد  حق۔  یہِ  اوسنہٕ  حق  کمزور  چیزُک  یُس  نہ  چھُو  پورِہ۔"
  },
  {
    "verse_id": 75,
    "translation": "اللہ  تعالیٰ  ہس  چھُ  اختیار  کہ  رسالت  خٲطرٕ  یَس  سُہ  منتخب  کرِتہٕ  ژارِ  ملٲیکو  اندرٕہ  یا  لوٗکو  اندرٕہ،  ملٲیکو  اندرٕہ  چھِ  ژاران  پنٕنۍ  احکام  حضرات  انبیاہن  نِشہِ  واتنہٕ  خٲطرٕ،  لوٗکو  اندرٕہ  چھِ  ژاران  حضرات  انبیاہن  یُتھ  تِہِندِ  ذریعہ  پنٕنۍ  احکام  واتنٲوِو  لوٗکن  نِشہِ۔  پٔزِپٲٹھۍ  اللہ  تعالیٰ  چھُ  سورُے  بوزوُن  تہٕ  سورُے  وُچھہِ  وُن۔"
  },
  {
    "verse_id": 76,
    "translation": "سُہ  چھُ  لوٗکن  ہٕندۍ  سٲری  حالات  بروٗتھِم  تہِ  تہٕ  پٔتِم  تہِ  پوٗرٕ  زانان،  بیٚیہِ  چھُ  اللہ  تعالیٰ  سٕے  پٮ۪ٹھ  سارِنٕے  کامین  ہُنٛد  دارومدار۔"
  },
  {
    "verse_id": 77,
    "translation": "اے  باایمانو  اصولِ  اسلام  قبول  کٔرِتھ  کٔرِو  توٚہۍ  فروعات  اسلامن  ہٕنز  تہِ  پابندی،  خصوصاً  نٮ۪ماز۔  نٮ۪مازِ  منٛز  ٲسِو  رکوع  کران،  سجدہ  دِوان،  بیٚیہِ  ٲسِو  پننِس  پروردگار  سٕنز  عبادت  کران،  بیٚیہِ  ٲسِو  رٕژٕ  کامہِ  کران  یُتھ  توٚہۍ  کامیاب  سپدِو،  یِمن  کامین  منٛز  مَہ  ٲسِو  سُستی  کران۔"
  },
  {
    "verse_id": 78,
    "translation": "بیٚیہِ  ٲسِو  خداے  سٕنزن  کامین  اندر  کوشش  کران  یِژھ  کوشش  کرٕنۍ  شوٗبہِ۔  تٔمۍ  کٔرِو  توٚہۍ  بیٚیہِ  اُمتو  اندرٕہ  ممتاز،  توٚہۍ  کٔرِنِو  برگُزیدہ،  بیٚیہِ  کٔر  نہٕ  تٔمۍ  تُہٕندِ  خٲطرٕ  دینس  منٛز  کانٛہہ  سختیاہ۔  توٚہۍ  روٗزِو  پننِس  مٲلِس  ابراہیم  علیہ  السلام  سٕندِس  مِلتس  پٮ۪ٹھ  قٲیِم  تہٕ  مضبوط،  تٔمی  خداین  چھُو  تۅہیہِ  ناو  تھوومُت  مسلمان،  بروٗتھِمین  کتابن  اندر  تہِ،  یَتھ  قرآن  مجیدس  اندر  تہِ،  یُتھ  آسن  حضرت  رسول  کریم  صلی  اللہ  علیہ  و سلم  قیامتُک  دۅہ  تُہٕندۍ  گواہ،  توٚہۍ  ٲسِو  گواہ  بیٚیَن  لوٗکن  ہٕندۍ  بروٗنٹھِمین  اُمتن  پٮ۪ٹھ۔  اَتھ  خصوصیتس  کُن  نظر  تھٲوِتھ  کٔرِو  نٮ۪مازِ  ہٕنز  پابندی  کیازِ  سۅ  چھےٚ  افضل  عباداتِ  بدنیہ،  بیٚیہِ  کٔرِو  ادا  زکوٰۃ  کیازِ  سۅ  چھےٚ  افضل  عباداتِ  مالیہ،  بیٚیہِ  کٔرِو  باقی  احکامن  پٮ۪ٹھ  عمل  زورٕہ  تھپھ  کٔرِتھ  معبودِ  برحقس  اَمہِ  عزت  کہ  شکرانہٕ  خٲطرٕ۔  سُے  چھُ  تُہُند  آغہ،  مددگار  تہٕ  کارساز۔  پس  کیا  رُت  کارساز  تہٕ  کیاہ  رُت  مددگار  چھُ  سُہ  تُہٕندِ  خٲطرٕ۔"
  }
]