[
  {
    "verse_id": 1,
    "translation": "اہلِ  کتابن  تہٕ  مُشرکن  منٛز  یِم  لُکھ  کٲفر  ٲسۍ،  ﴿پننہِ  کُفرٕ کِنۍ﴾  ٲسۍ  نہٕ  تِم  باز  یِنہٕ  وٲلۍ۔  یوٚت  تام  نہٕ  تِمن  نِشہِ  ٹاکارٕہ  دٔلیل  یِیہِ  ہے  ﴿سوزنہٕ﴾۔"
  },
  {
    "verse_id": 2,
    "translation": "یعنی  اللہ  تعالیٰ  سٕنٛدِ  طرفہٕ  اکھ  رسول،  ﴿یَتھ  جایِہ  چُھ  رسولُ  اللہ  صلی  اللہ  علیہ و سلمن  بذاتِ  خۅد  اکھ  روشن  دلیل  وَننہٕ  آمُت۔﴾  یُس  پاک  صحیفہٕ  پٔرِتھ  بوزناوِہے۔"
  },
  {
    "verse_id": 3,
    "translation": "یِمن  منٛز  بالکل  سیٚدۍ  تہٕ  دُرست  تحریر  لیٚکھِتھ  آسہن  ﴿یعنی  تِتھۍ  صحیفہٕ  یِمن  منٛز  نہٕ  کُنہِ  قسمُک  بٲطل،  کُنہِ  قسمٕچ  گُمرٲہی  تہٕ  ضلالت  تہٕ  کُنہِ  اخلاقی  گندگی  ہٕنٛز  ملاوٹ  آسہِ۔﴾"
  },
  {
    "verse_id": 4,
    "translation": "گۅڈٕ  یِمن  لُکن  کتاب  ٲس  دِنہٕ  آمٕژ  تِمن  منٛز  گوٚو  نہٕ  تفرقہٕ  برپا۔  مگر  اَمہِ  پتہٕ  زِ  تِمن  نِشہِ  اوس  ﴿راہِ  راستُک﴾  واضح  بیان  آمُت  ﴿یعنی  اَمہِ  برونٛٹھم  اہلِ  کتاب  یِم  مختلف  گُمرٲہِین  منٛز  ہیٚنہٕ  یِتھ  بے شمار  فرقن  اندر  تقسیم  گٔے،  اَمیُک  وجہ  اوس  نہٕ  یِہ  زِ  اللہ  تعالیٰ ہن  ٲس  پننہِ  طرفہٕ  یِہنٛزِ  رہنمٲیی  خٲطرٕ  روشن  دلیل  سوزنَس  منٛز  کانٛہہ  کسر  تھٲومٕژ  بلکہ  ٲس  تِمَو  یِہ  رٔوِش  اللہ  تعالیٰ  سٕنٛدِ  طرفہٕ  رہنمٲیی  یِنہٕ  پتہٕ  اختیار  کٔرمٕژ۔  لہٰذا،  ٲسۍ  تِم  پننہِ  گمرٲہی  ہٕنٛدۍ  پانہٕ  ذمہٕ  دار۔﴾"
  },
  {
    "verse_id": 5,
    "translation": "تہٕ  تِمن  اوس  نہٕ  اَمہِ  ورٲے  کانٛہہ  حکم  دِنہٕ  آمُت  زِ  اللہ  تعالیٰ  سٕنٛز  بندگی  کٔرِن  پنُن  دین  تَس  کُن  خٲلص  کٔرِتھ  بالکل  یکسوٗ  سپدِتھ،  تہٕ  نماز  کٔرِن  قٲیِم  بیٚیہِ  دِیِن  زکوٰۃ۔  یۅہے  چُھ  نہایت  صحیح  تہٕ  دُرست  دین۔"
  },
  {
    "verse_id": 6,
    "translation": "اہلِ  کتابَو  تہٕ  مُشرِکو  منٛزٕ  یِمَو  لُکو  کُفر  چُھ  کوٚرمُت،  ﴿یتھ  جایِہ  چُھ  کُفر  مُراد  محمدؐ  ماننَس  انکار  کرُن﴾  تِم  گژھن  یقیناً  جہنم  کِس  نارس  منٛز  تہٕ  ہمیشہِ  روزَن  أتھۍ  منٛز،  یِم  لُکھ  چِھ  بدترین  مخلوق۔"
  },
  {
    "verse_id": 7,
    "translation": "یِمو  لُکو  ایمان  اوٚن  تہٕ  نیک  کامہِ  کرِ،  تِم  چِھ  پٔزۍ پٲٹھۍ  بہترین  مخلوق۔"
  },
  {
    "verse_id": 8,
    "translation": "تِہُنٛد  جزا  چُھ  تِہِنٛدِس  ربس  نِشہِ  دٲئمی  قیامٕکۍ  جنت،  یِمن  بٔنۍ کِنۍ  کۅلہٕ  آسن  پکان،  تِم  روزن  ہمیشہِ  ہمیشہِ  یِمن  منٛز،  اللہ  تعالیٰ  سپُد  تِمن  رٲضۍ  تہٕ  تِم  سپٕدۍ  اللہ  تعالیٰ  ہس  رٲضۍ،  یِہ  کینٛژھا  چُھ  تس  شخصس  خٲطرٕ  یُس  پننِس  ربس  آسہِ  کھوٚژمُت۔"
  }
]