[
  {
    "verse_id": 1,
    "translation": "حامیم  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان) "
  },
  {
    "verse_id": 2,
    "translation": "نہایت  مہربان  سیٚٹھاہ  رحم  کرن  وٲلِس  (ربّ)  سٕندِ  طرفہٕ  چُھ  نٲزل  کرنہٕ  یُن۔"
  },
  {
    "verse_id": 3,
    "translation": "(ییٚمہِ)  کتابِہ  ہُنٛد  ییٚمِکۍ  آیات  واضح  پٲٹھۍبیان  چِھ  کرنہٕ  آمٕتۍ  علم  تہٕ  گاٹہٕ  جار  تھاون  والہِ  قومہٕ  خٲطرٕ  عربی  (زبانہِ  منٛزِ  چُھ)  قرآن۔"
  },
  {
    "verse_id": 4,
    "translation": "خۅش  خبر  بوزناون  وول  چُھ  تہٕ  کھوژناون  وول  چُھ،  پتہٕ  پھِیُر  تِمَو  منٛزٕ  اکثر  لُکو  بُتھ  لہٰذا  چِھنہٕ  تِم  (اَتھ)  بوزانٕے۔"
  },
  {
    "verse_id": 5,
    "translation": "تہٕ  ونان  چِھ  زِسٲنۍ  دل  چِھ  تَمہِ  چیزٕ  نِشہِ  غلافن  منٛز  یَتھ  کُن  تۆہۍ  اَسہِ  ناد  چِھو  دِوان  تہٕ  سانیٚن  کنن  منٛز  چُھ  (زٔرۍگی  ہُنٛد)  گۅبیٚر  بیٚیہِ  چُھ  اَسہِ  تہٕ  تۅہیہِ  منٛزباگ  پردٕہ  لہٰذا  روٗزِو  تۆہۍ  پنٕنۍ  کٲم  کران  أسۍ  چِھ  پنٕنۍ  کٲم  کرن  وٲلۍ۔"
  },
  {
    "verse_id": 6,
    "translation": "فرمٲوِو،  (اے  کٲفرو!)  بس  چُھس  بہٕ  (ظٲہرپٲٹھۍ)  انسان  آسنس  منٛز  تۅہی  ہیوٗ  (تی٘لہِ  کیازِ  چِھو  مے٘  نِش  تہٕ  میانہِ  دعوت  نِشہِ  اَتھ  حدس  تام  ہِراسہٕ  کران؟)  مے٘  کُن  چھے٘  یہِ  وحی  سوزنہٕ  آمٕژ  زِ  تُہُنٛد  معبود  چُھ  صرف  کُنُے  معبود!  لہٰذا  روٗزِو  تو٘ہۍ  تٔسۍ  کُن  سیو٘د  توجہ  دِتھ  بی٘یہِ  مٔنگِو  تس  مغفرت،تہٕ  مشرکن  خٲطرٕ  چھے٘  ہلاکت۔"
  },
  {
    "verse_id": 7,
    "translation": "یِم  زکوٰۃ  چِھنہٕ  ادا  کران  تہٕ  تِمَے  چِھ  ٲخرتس  تہِ  انکار  کران۔"
  },
  {
    "verse_id": 8,
    "translation": "بے  شک  یِمَو  لُکو  ایمان  اۆن  بیٚیہِ  روٗدۍ  نیک  عمل  کران  تِہِندِ  خٲطرٕ  چُھ  تِیُتھ  اجر  یُس  زانٛہہ  گژِھہ  نہٕ  ختم۔"
  },
  {
    "verse_id": 9,
    "translation": "فرمٲوِو،  کیا  تۆہۍ  چِھوا  تس  (اللہ  تعالیٰ)  سُنٛد  انکار  کران  ییٚمۍ  زمین  کٔر  دۅن  دۅہن  (یعنی  دۅن  مدّتن)  منٛز  پٲدٕ  تہٕ  تۆہۍ  چِھوبییہ  کٲنٛسہ  تس  ہُیو  مانان،  سُے  چُھ  تمام  جہانن  ہُنٛد  پروردگار۔"
  },
  {
    "verse_id": 10,
    "translation": "تہٕ  تَمہِ  منٛزٕ  تھٲوِن  گۆبۍپہاڑ  (کٔڑِتھ)  تَتھ  پیٚٹھ  تہٕ  تَتھ  منٛز  تھٲوٕن  (معدنیاتن،  آبہٕ  کیٚن  ذخیرن،قدرتی  وسیلن  تہٕ  باقی  طاقتن  ہٕنز)  برکت،تہٕ  تَتھ  منٛز  کٔرِن  (تمام  مخلوقن  خٲطرٕ)  غذا  (تہٕ  معیشتِکۍ  سامانہٕ)  مقرر  (یہِ  سورُے  کینہہ)  کۆر  (تٔمۍ)  ژۅن  دۅہن  (یعنی  ژۅن  ارتقٲیی  زمانن)  منٛز  مکمل،  (یہِ  سورُے  رزق)  چُھ  (بنیٲدی  طور)  تمام  ژھانڈن  والیٚن  (تہٕ  حاجت  مندن)  خٲطرٕ  برابر۔"
  },
  {
    "verse_id": 11,
    "translation": "پتہٕ  پھِیُر  اللہ  تعالیٰ  ہن  آسمٲنۍ  کایناتس  کُن  توجہ  تہٕ  سُہ  اوس (تمہ  وقتہ)  دٕہ (ہُی٘و)،  پتہٕ  فرموو  تٔمۍ  تَتھ  (یعنی  آسمٲنۍ  کایناتس)  تہٕ  زمینس  زِ  تو٘ہۍدۅشوے  (پکو  اکھ  توازُن  ہیتھ  اکھ  اکۍ  سندِ  بقا  کہ  اصولہ  مطٲبق،)  یِیِوخۅشی  سان  (اتھ  قانونس  تحت)  یا  ناخۅشی  سان،  دۅشوٕیَو  ووٚن  زِ  أسۍ  چِھ  (قدرت  کس  قانونس  تحت) خوشی  سان  حٲضر۔"
  },
  {
    "verse_id": 12,
    "translation": "پتہٕ  بنٲوۍ  تمۍ  دۅن  (خاص)  مرحلن  منٛز  سَتھ  آسمان  تہٕ  پۯ  تھ  آسمٲنۍ  کرّس  منٛزکو٘رُن  تَمِیُک  قانون  ودیعت  تہٕ  اسہِ  بخٕش  دنیٲوی  آسمانس  ژانگی٘وسٍتۍ  رونق  تہٕ  سہُ  کو٘رمحفوظ  (تہِ)،  یہِ  نظامہ  مطٲبق  منصوبہ  بندی  چِھ  بڈس  طاقت  (تہٕ)  علم  وٲلِس  (ربّ)  سٕنز۔"
  },
  {
    "verse_id": 13,
    "translation": "پتہٕ  اگر  تِم  بُتھ  پھِرن  تیٚلہِ  فرمٲوِو  تۆہۍ  بہٕ  چُھسَو  تۆہۍ  تَمہِ  خوف  ناک  عذابہٕ  نِشہِ  کھوژناوان  یُس  عاد  تہٕ  ثمود  کہ  ہلاکتٕکۍ  پٲٹھۍ  آسہِ۔"
  },
  {
    "verse_id": 14,
    "translation": "ییٚلہِ  تِمن  نِشہِ  تِمن  برونٛٹھۍ  کِنۍ  تہٕ  تِمن  پٔتۍ  کِنۍ  (یا  تِمن  برونٛہہ  تہٕ  تِمن  پتہٕ)  پیغمبر  آے  (تہٕ  وونُکھ)  زِ  اللہ  تعالیٰ  ہس  وَرٲے  مَہ  کٔرِوکٲنسہِ  ہٕنز  عبادت،  پتہٕ  لوگ  تِمَو  وَنُن،  اگر  سون  ربّ  یژھِ  ہے  تیٚلہِ  کرِہے  فرشتن  نٲزل  لہٰذا  یِکینٛژھاہ  ہیٚتھ  ژٕ  سوزنہٕ  چُھکھ  آمُت  أسۍ  چِھ  تَتھ  انکار  کران۔"
  },
  {
    "verse_id": 15,
    "translation": "لہٰذا  یُس  قوم  عاد  اوس  پتہٕ  کۆر  تِمَو  زمینس  منٛز  ناحق  تکبر  (تہٕ  نافرمٲنی)  تہٕ  وَننہِ  لٔگۍ،  سانہِ  کھوتہٕ  کٔھسِتھ  کُس  چُھ  طاقتور  تہٕ  کیا  تِمَو  وُچھنا  زِ  اللہ  تعالیٰ  ییٚمۍ  تِم  پٲدٕ  چِھ  کٔرۍمٕتۍ  سُہ  چُھ  تِہِندِ  کھوتہٕ  کٔہیا  زیادٕہ  طاقتور،  تہٕ  تِم  روٗدۍ  سانیٚن  آیاتن  انکار کران۔"
  },
  {
    "verse_id": 16,
    "translation": "پتہٕ  سوٗز  اَسہِ  تِمن  پیٚٹھ  منحوس  دۅہن  منٛزخوف  ناک  تیز  تہٕ  سخت  واوٕطوفان  تاکہ  تِمن  ہاوَو  دُنیٲوی  زندگی  منٛز  ذِلت  کہ  عذابُک  مزٕہ،  تہٕ  ٲخرتُک  عذاب  آسہِ  سارِوٕے  کھوتہٕ  زیادٕہ  ذلیٖل  کرن  وول  تہٕ  تِمن  یِیہِ  نہٕ  کانٛہہ  مدد  کرنہٕ۔"
  },
  {
    "verse_id": 17,
    "translation": "تہٕ  یُس  قومِ  ثمود  اوس،  اَسہِ  ہٲو  تِمن  ہدایتٕچ  وَتھ  مگر  تِمَو  کۆر  ہدایت  بجایہِ  اۆن  روزنُے  پسند  پتہٕ  رٔٹۍ  تِم  ذِلّت  کہ  عذاب  چہ  تۯٹہِ  تِمَو  عملو  ہٕندِ  بدلہٕ  یِمہٕ  تِم  کماوان  ٲسۍ۔"
  },
  {
    "verse_id": 18,
    "translation": "تہٕ  اَسہِ  دِیُت  تِمن  لُکن  نجات  یِمَو  ایمان  اۆن  تہٕ  پرہیزگٲری  روٗدۍ  وَرتاوان۔"
  },
  {
    "verse_id": 19,
    "translation": "تہٕ  ییٚمہِ  دۅہ  اللہ  تعالیٰ  سٕندۍ  دشمن  یِن  جہنمس  کُن  سۅمبرٲوِتھ  اَننہٕ  پتہٕ  یِن  تِم  رُکٲوۍرُکٲوۍ  (تہٕ  کھٕۯکوان)  پکناونہٕ۔"
  },
  {
    "verse_id": 20,
    "translation": "اۆت  تام  زِ  ییٚلہِ  تِم  جہنمس  تام  واتن  پتہٕ  دِن  تِہِندۍ  کَن  تہٕ  تِہٕنزٕ  أچھ  تہٕ  تِہِندۍ  (جسمٕکۍ)  مٕسلہٕ  تِمن  خلاف  گوٲہی  تِمن  اعمالن  پیٚٹھ  یِم  تِم  کران  روٗدِمٕتۍ  ٲسۍ۔"
  },
  {
    "verse_id": 21,
    "translation": "پتہٕ  وَنن  تِم  لُکھ  پننیٚن  مٕسلن  تۅہیہِ  کیازِ  دِژٕو  اَسہِ  خلاف  گوٲہی،  تِم  وَنن،  اَسہِ  دِیُت  تٔمۍ  اللہ  تعالیٰ  ہن  کتھ  کرنُک  طاقت  یُس  پۯتھ  چیزس  چُھ  کتھ  کرنُک  طاقت  دِوان  تہٕ  تٔمی  چِھنَو  تۆہۍ  گۅڈنِچہِ  لٹہِ  پٲدٕ  کٔرۍمٕتۍ  تہٕ  تۆہۍ  یِیِو  تٔسۍ  کُن  واپس  پھِرنہٕ۔"
  },
  {
    "verse_id": 22,
    "translation": "تۆہۍ  ٲسۍوٕنہٕ  (گناہ  کرنہٕ  وقتہٕ)  تَمہِ  (خوفہٕ)  نِشہِ  تہِ  پردٕہ  کران  زِ  تُہٕندۍ  کن  دِن  تۅہیہِ  خلاف  گوٲہی  تہٕ  نَہ  (یہِ  زِ)  تُہٕنزٕ  أچھ  تہٕ  نَہ  (یہِ  زِ)  تُہٕندۍ  مٕسلے  (دِن  تۅہیہِ  خلاف  گوٲہی)  مگر  تۆہۍ  ٲسۍوٕ  گمان  کران  زِ  اللہ  تعالیٰ  چُھنہٕ  تُہٕنزن  واریاہن  کامیٚن  یِمہٕ  تۆہۍ  کران  چِھو  زانانٕے۔"
  },
  {
    "verse_id": 23,
    "translation": "تہٕ  تُہٕندۍ  أمی  گمانن  یُس  تۅہیہِ  پننِس  ربّس  متعلق  قٲیِم  کۆرُو  کٔرۍنَو  تۆہۍ  ہلاک  لہٰذا  سپدِیو  تۆہۍ  خسارٕہ  تُلن  والیٚو  منٛزٕ۔"
  },
  {
    "verse_id": 24,
    "translation": "وۅنۍ  اگر  تِم  صبر  کرن  تہِ  توتہِ  چُھ  تِہُنٛد  ٹھکانہٕ  جہنم،  تہٕ  اگر  تِم  (توبہٕ  کہ  ذریعہ  اللہ  تعالیٰ  سٕنز)  رضا  حاصل  کرٕنۍ  یژھن  تیٚلہِ  تہِ  آسن  نہٕ  تِم  رضا  حٲصل  سپدن  والیٚو  منٛزٕ۔"
  },
  {
    "verse_id": 25,
    "translation": "تہٕ  اَسہِ  کٔرۍ  تِہِندِ  خٲطرٕ  سٍتۍ  روزن  وٲلۍ  (شیطان)  مقرر،  پتہٕ  ہٲوۍ  تِمَو  تِہِندِ  خٲطرٕ  تِم  (تمام  بُرٕ  اعمال)  شوٗبدار  بنٲوِتھ  یِم  تِمن  برونٛہہ  کنہِ  ٲسۍ  تہٕ  تِمن  پٔتۍ  کِنۍ  ٲسۍ  تہٕ  تِمن  پیٚٹھ  گۆو  (سُے)  عذابُک  فرمان  ثٲبت  یُس  تِمن  اُمّتن  ہٕندِس  بارس  منٛز  صٲدر  اوس  سپُدمُت  یِم  جِنّو  تہٕ  انسانو  منٛزٕ  تِمن  برونٛہہ  گُزریمژٕ  آسہٕ۔  بے  شک  ٲسۍ  تِم  خسارٕہ  تُلن  وٲلۍ۔"
  },
  {
    "verse_id": 26,
    "translation": "تہٕ  کٲفر  لُکھ  چِھ  ونان،  تۆہۍ  مَہ  ٲسِو  یہِ  قرآن  بوزان  تہٕ  اَمہِ  (کیٚن  قرأت  کیٚن  وقتن)  منٛز  ٲسِو  شوروغل  کران  تاکہ  تۆہۍ  روٗزِو  (یہِندِس  قرآن  پرنس  پیٚٹھ)  غٲلب۔"
  },
  {
    "verse_id": 27,
    "translation": "لہٰذا  وُچھناووکھ  أسۍ  کٲفرضرور  سخت  عذابُک  مزٕہ  تہٕ  تِمن  دِمَوأسۍ  تِمن  بُرٕ  عملن  ہُنٛدبدلہٕ  ضرور  یِم  تِم  کران  روٗدِمٕتۍ  ٲسۍ۔"
  },
  {
    "verse_id": 28,
    "translation": "یہِ  جہنم  چُھ  اللہ  تعالیٰ  سٕندیٚن  دشمنن  ہُنٛد  جزا،تِہِندِ  خٲطرٕ  چُھ  اَتھ  منٛز  ہمیشہ  روزنُک  گرٕ،  یہِ  چُھ  تَمِیُک  بدلہٕ  یُس  تِم  سانیٚن  آیاتن  ہُنٛد  انکار  ٲسۍ  کران۔"
  },
  {
    "verse_id": 29,
    "translation": "تہٕ  یِمَو  لُکو  کفرچُھ  کۆرمُت  (تِم)  وَنن،  اے  سانہِ  ربّہ!  اَسہِ  ہاوُکھ  جِنّو  تہٕ  انسانو  منٛزٕ  تِم  دۅشوَے  یِمَو  أسۍ  گمراہ  چِھ  کٔرۍمٕتۍ  أسۍ  رٹوکھ  (متھنہ  مۅکھ)  تِم  پننیٚن  کھۅرن  تل  تاکہ  تِم  سپدن  سارِوٕے  کھوتہٕ  زیادٕہ  ذِلّت  والیٚو  منٛزٕ۔"
  },
  {
    "verse_id": 30,
    "translation": "بے  شک  یِمَو  لُکو  وۆن  سون  رب  چُھ  اللہ  (تعالیٰ)،  پتہٕ  سپٕدۍ  تِم  (اَتھ  پیٚٹھ  مضبوطی  سان)  قٲیِم،  تیٚلہِ  چِھ  تِمن  پیٚٹھ  فرشتہٕ  گژھان  نٲزل  (تہٕ  ونان  چِھکھ)  زِ  تۆہۍمَہ  کھوٗژِو  تہٕ  غم  مَہ  بٔرِو  تہٕ  تۆہۍ  منٲوِو  جنت  چہ  خوشیہِ  ییٚمِیُک  تۅہیہِ  سٍتۍ  وعدٕہ  اوس  یِوان  کرنہٕ۔"
  },
  {
    "verse_id": 31,
    "translation": "أسۍ  چِھ  دنیاچہ  زندگی  منٛز  (تہِ)  تُہٕندۍ  دوست  تہٕ  مددگار  تہٕ  ٲخرتس  منٛز  (تہِ)،  تہٕ  تُہٕندِ  خٲطرٕ  چھے٘  تَتہِ  پۯتھ  سۅ  نعمت  یۅسہٕ  تُہُنٛد  دل  یژھِ  تہٕ  تُہٕندِ  خٲطرٕ  چِھ  تَتہِ  تِم  تمام  چیز  (حٲضر)  یِم  تۆہۍ  مٔنگِو۔"
  },
  {
    "verse_id": 32,
    "translation": "(یہِ)  چھے٘  بٔڑِس  مغفرت  کرن  وٲلِس،  سیٚٹھاہ  رحم  کرن  وٲلِس  (ربّ)  سٕندِ  طرفہٕ  پٔژھۍلٲز۔"
  },
  {
    "verse_id": 33,
    "translation": "تہٕ  تس  شخصس  کھوتہٕ  زیادٕہ  خۅش  گفتار  کُس  ہیٚکہِ  ٲسِتھ  یُس  اللہ  تعالیٰ  ہس  کُن  ناد  دِیہِ  تہٕ  نیک  عمل  کرِ  بیٚیہِ  وَنہِ  بے  شک  چُھس  بہٕ  (اللہ  تعالیٰ  تہٕ  رسول  صلی  اللہ  علیہ  وسلمن  ہٕندیٚو)  فرمانبردارومنٛزٕ۔"
  },
  {
    "verse_id": 34,
    "translation": "تہٕ  نیکی  تہٕ  بدی  ہیٚکہِ  نہٕ  برابر  ٲسِتھ،  تہٕ  بُرٲیی  ٲسِیوٗن  بہتر  (طریقہٕ)  سٍتۍدوٗر  کران  تیٚلہِ  سپدِ  نتیجہ  رٔنگۍ  سُہ  شخص  زِ  یَس  تہٕ  تۅہیہِ  درمیان  دشمنی  ٲس  تِیُتھ  دوست  یُس  گرم  جوشی  ہُنٛد  اظہار  کرِ۔"
  },
  {
    "verse_id": 35,
    "translation": "تہٕ  یہِ  (خوبی)  چھے٘  صرف  تِمنٕے  لُکن  یِوان  عطا  کرنہٕ  یِم  صبر  چِھ  کران،  تہٕ  یہِ  (توفیق)  چُھ  صرف  تٔسۍیوت  حٲصل  سپدان  یُس  سیٚٹھاہ  نصیب  وول  چُھ  آسان۔"
  },
  {
    "verse_id": 36,
    "translation": "تہٕ  (اے  مومن  بندہ!)  اگر  شیطان  سٕندِ  وَسوَسہ  تراونہٕ  سٍتۍ  ژے٘  کانٛہہ  وسوسہ  یی  تیٚلہِ  آس  اللہ  تعالیٰ  سُنٛد  پناہ  منگان،  بے  شک  چُھ  سُہ  وارٕ  پٲٹھۍ  بوزن  وول  وارٕ  پٲٹھۍ  زانن  وول۔"
  },
  {
    "verse_id": 37,
    "translation": "تہٕ  رات  تہٕ  دۅہ  تہٕ  آفتاب  تہٕ  زون  چِھ  تٔمۍ  سٕنزو  نِشٲنیو  منٛزٕ،  نَہ  مَہ  ٲسِو  آفتابس  سجدٕہ  کران  تہٕ  نَہ  زوٗنی،تہٕ  سجدٕہ  کرُن  چُھ  صرف  اللہ  تعالیٰ  سنٛدِ  خٲطرٕ  ییٚمۍ  یِم  (سٲری)  چِھ  پٲدٕ  کٔرۍمٕتۍ  اگر  تۆہۍ  تٔمۍ  سٕنزٕے  بندگی  کران  چِھو۔"
  },
  {
    "verse_id": 38,
    "translation": "پتہٕ  اگر  تِم  تکبر  کرن  (تیٚلہِ  مَہ  کٔرِو  تۆہۍ  تِہُنٛد  پروا)  وۅنۍ  یِم  فرشتہٕ  تُہٕندِس  ربّ  سٕندِس  دربارس  منٛز  چِھ  تِم  چِھ  رات  دۅہ  تٔمۍ  سٕنز  تسبیح  کران  روزان  تہٕ  تِم  چِھنہٕ  تھکان  (تہٕ  نَہ  چِھ  تنگٕے  یِوان)۔"
  },
  {
    "verse_id": 39,
    "translation": "تہٕ  تٔمۍ  سٕنزو  نِشٲنیو  منٛز  چُھ  یِتہِ  زِ  تۆہۍ  چِھوزمین  وُچھان  (گۅڈٕ)  خشک  (تہٕ  وٲران)  پتہٕ  ییٚلہِ  أسۍ  تَتھ  پیٚٹھ  آب  (روٗد)  چِھ  تراوان  تیٚلہِ  چھے٘  سۅ  سرسبز  تہٕ  شاداب  گژھان  بیٚیہِ  چھے٘  پھانٛپھلُن  ہیٚوان،  بے  شک  سۅ  ذات  ییٚمۍ  یہِ  (مۅردٕہ  زمین)  زندٕہ  چھے٘  کٔرمٕژ  یقینا  چُھ  سُے  (قیامت  کہ  دۅہ)  مۅردن  زندٕہ  کرن  وول۔  بے  شک  چُھ  سُہ  پۯتھ  چیزس  پیٚٹھ  وارٕ  پٲٹھۍ  قدرت  تھاوان۔"
  },
  {
    "verse_id": 40,
    "translation": "بے  شک  یِم  لُکھ  سانیٚن  آیاتن  (ہٕندِس  معنی  یس)  منٛز  صحیح  وَتہِ  نِشہِ  انحراف  چِھ  کران  تِم  چِھنہٕ  اَسہِ  نِش  کٔھٹِتھ  کینہہ،  کیا  یُس  شخص  جہنم  کِس  نارس  منٛزچَھکنہٕ  یِیہِ  (سُہ)  چھا  بہتر  کِنہٕ  سُہ  یُس  قیامت  کہ  دۅہ  (عذاب  نِشہِ)  حفاظت  سان  تہٕ  اَمنہٕ  سان  یِیہِ،  تۆہۍ  یہِ  یژِھو  کٔرِو  بے  شک  یۅسہٕ  کٲم  تۆہۍ  کران  چِھو  سُہ  چُھ  وارٕ  پٲٹھۍ  وُچھن  وول۔"
  },
  {
    "verse_id": 41,
    "translation": "بے  شک  یِمَو  قرآنس  سٍتۍ  کفر  کۆر  ییٚلہِ  زن  سُہ  تِمن  نِشہِ  ووتمُت  اوس  (تیٚلہِ  چھے٘  یہِ  تِہٕنزبدقسمتی)  تہٕ  بے  شک  چُھ  سُہ  (قرآن)  سیٚٹھاہ  باعزت  کتاب۔"
  },
  {
    "verse_id": 42,
    "translation": "بٲطل  نَہ  ہیٚکہِ  یَتھ  (قرآنس)  نِشہِ  اَمہِ  بروٗنٹھۍ  کِنۍ  یِتھ  تہٕ  نَہ  اَمہِ  پٔتۍ  کِنی،  (یہِ)  چُھ  سیٚٹھاہ  حکمت  وٲلِس،  سیٚٹھاہ  حمدوٲلِس  (ربّ)  سٕندِ  طرفہٕ  نٲزل  کرنہٕ  آمُت۔"
  },
  {
    "verse_id": 43,
    "translation": "(اے  ٹاٹھِہ!)  یِمہٕ  تۅہیہِ  وَننہِ  چھے٘  یِوان  (یِمہٕ)  چھے٘  تِمے  کتھہٕ  یِمہٕ  تۅہیہِ  برونٛہہ  رسولن  چھے٘  وَننہٕ  آمژٕ،  بے  شک  چُھ  تُہُنٛد  ربّ  ضرورمغفرت  وول  (تہِ)  تہٕ  دگ  تُلوُن  سزا  دِنہٕ  وول  (تہِ)۔"
  },
  {
    "verse_id": 44,
    "translation": "تہٕ  اگر  أسۍ  یہِ  (کتاب)  عجمی  زبٲنۍ  ہُنٛدقرآن  بناوہون  یقینا  وَنہن  تیٚلہِ  یِم  زِ  اَمِکۍ  آیات  کیازِ  آے  نہٕ  ویٚژھنٲوِتھ  بیان  کرنہٕ،  کیا  کتاب  چھا  عجمی  تہٕ  رسول  چُھ  عربی  (اَمہِ  موجوب  اے  عظمت  والہِ  ٹاٹھہِ!  اَسہِ  چُھ  قرآن  تہِ  تُہٕنزی  زبٲنۍ  منٛز  نٲزل  کۆرمُت)  فرمٲوِو،  سُہ  (قرآن)  چُھ  ایمان  والیٚن  خٲطرٕ  ہدایت  (تہِ)  تہٕ  شفا  (تہِ)  تہٕ  یِمن  لُکن  ایمان  چُھنہٕ  تِہِندیٚن  کنن  منٛز  چُھ  زٔرۍگی  ہُنٛد  گۅبیٚر  سُہ  چُھ  تِہِندِس  حقس  منٛزاَنیٚر  (تہِ  زنتہٕ)  تِمن  لُکن  کُنہِ  دوٗرجایہِ  پیٚٹھہٕ  آلو  چُھ  یِوان  کرنہٕ۔"
  },
  {
    "verse_id": 45,
    "translation": "تہٕ  بے  شک  کٔر  اَسہِ  موسیٰ  ہس  (علیہ  السلام)  کتاب  عطا  پتہٕ  آو  تَتھ  منٛز  (تہِ)  اختلاف  کرنہٕ،  تہٕ  اگر  تُہٕندِس  ربّ  سٕندِ  طرفہٕ  فرمان  آسِہے  نہٕ  گۅڈے  صٲدر  سپُدمُت  تیٚلہِ  یِیہِ  ہے  تِمن  درمیان  فٲصلہٕ  کرنہٕ  تہٕ  بے  شک  چِھ  تِم  یمہِ  (قرآن)  کِس  بارس  منٛز  (تہِ)  دوکھہٕ  دِنہٕ  وٲلِس  شکس  منٛز  (مبتلا)۔"
  },
  {
    "verse_id": 46,
    "translation": "ییٚمۍ  نیک  عمل  کٔر  تمۍ  (کٔر)  تیٚلہ  پننی  ذاتہٕ (کہ  نفع)  خٲطرٕ  تہٕ  ییٚمۍ  گناہ  کۆر  تیٚلہِ  چُھ  (تَمِیُک  وبال  تہِ)  تٔمۍ  سٕندِسٕے  نفسس  پیٚٹھ،  تہٕ  تُہُنٛد  ربّ  چُھنہٕ  بندن  پیٚٹھ  ظلم  کرن  وول  کینہہ۔"
  },
  {
    "verse_id": 47,
    "translation": "تٔسۍ  (اللہ  تعالیٰ  ہس)  کُنُے  چُھ  قیامت  کہ  وقت  کہ  علمُک  حوالہٕ  یِوان  دِنہٕ،  تہٕ  نَہ  چِھ  میٚوٕہ  پننیٚو  غلافو  منٛزٕنیران  تہٕ  نَہ  چھے٘  کانٛہہ  مادٕ  سپدان  گۅبِہ  کھۅر  تہٕ  نَہ  چُھ  تس  بچہِ  زیٚوان  مگر  (یہِ  سورُے  کینہہ)  چُھ  تٔمۍ  سٕندِس  عِلمس  منٛزآسان۔  تہٕ  ییٚمہِ  دۅہ  سُہ  یِمن  آلَو  کرِ  زِ  میٲنۍ  شریک  کتہِ  چِھ  (پتہٕ)  وَنن  تِم  (مشرک)،  أسۍ  چِھو  تۅہیہِ  عرض  کران  زِ  اَسہِ  منٛزٕ  چُھنہٕ  کانٛہہ  تہِ  (کٲنسہِ  ہٕندِس  تۅہیہِ  سٍتۍ  شریک  آسنس  پیٚٹھ)  گواہ۔"
  },
  {
    "verse_id": 48,
    "translation": "تِم  سٲری  (پۅتٕلۍ)  گژھن  تِمن  نِشہِ  غٲب  یہِٕنز  تِم  گۅڈٕ  پوٗزا  ٲسۍ  کران  تہٕ  تِمن  تَرِ  فکرِ  زِ  تِہِندِ  خٲطرٕ  چھَنہٕ  ژلنٕچ  کانٛہہ  وَتھ۔"
  },
  {
    "verse_id": 49,
    "translation": "انسان  چُھنہٕ  رٕژر  منگنہٕ  سٍتۍ  تھکان  تہٕ  ہرگاہ  تس  بُرٲیی  واتان  چھے٘  تیٚلہِ  چُھ  سیٚٹھاہ  مایوٗس،  آش  تہٕ  امید  پُھٹرٲوِتھ  بِہن  وول  بنان۔"
  },
  {
    "verse_id": 50,
    "translation": "تہٕ  اگر  سُہ  أسۍ  پننہِ  طرفہٕ  رحمت  (یعنی  رحمتُک  مزٕہ)  وُچھناوون  تَمہِ  تکلیف  پتہٕ  یُس  تس  ووتمُت  اوس  تیٚلہِ  چُھ  ضرور  وَنُن  لاگان  زِ  یہِ  اوس  میون  حق  تہٕ  مے٘  چُھنہٕ  باسان  زِ  قیامت  چھے٘  برپا  سپدن  واجِنۍ  تہٕ  ہرگاہ  بہٕ  پننِس  ربّس  کُن  واپس  نِنہٕ  تہِ  یمہٕ  تیٚلہِ  تہِ  آسہِ  تٔمۍ  سٕندِس  دربارس  منٛز  میانہِ  خٲطرٕ  رٕژر  لہٰذا  کروکھ  أسۍ  ضرور  کفرکرن  وٲلۍ  تِمَو  کامیٚو  نِشہِ  باخبر  یِمہٕ  تِمَو  انجام  دِژٕ  تہٕ  أسۍ  وُچھناووکھ  ضرور  تِم  سخت  ترین  عذاب  (یعنی  عذابُک  مزٕہ)۔"
  },
  {
    "verse_id": 51,
    "translation": "تہٕ  ییٚلہِ  أسۍ  انسانس  پیٹھ  انعام  چِھ  فرماوان  تیٚلہِ  چُھ  سُہ  بُتھ  پھِران  تہٕ  تھَرپھِرِتھ  چُھ  اَسہِ  نِشہِ  دوٗر  گژھان  تہٕ  ییٚلہِ  تس  تکلیف  چُھ  واتان  تیٚلہِ  چُھ  زیٹھہِ  زِیوٗٹھ  دعا  کرن  وول  بنان۔"
  },
  {
    "verse_id": 52,
    "translation": "فرمٲوِو،  تۆہۍ  ؤنۍ  تَو  اگر  یہِ  (قرآن)  اللہ  تعالیٰ  سٕندی  طرفہٕ  (نٲزل  گۆمُت)  آسہِ  پتہٕ  روٗزِو  تۆہۍ  اَتھ  انکار  کران  تیٚلہِ  کُس  آسہِ  تس  شخصہٕ  سٕندِ  کھوتہٕ  کٔھسِتھ  گمراہ  یُس  ؤسۍ  پایہِ  چہ  گمرٲہی  منٛزآسہِ  (ہیٚنہٕ  آمُت)۔"
  },
  {
    "verse_id": 53,
    "translation": "أسۍ  ہاوَو  تِمن  عنقریب  پننہِ  نِشٲنِیہِ  آفا  قس  منٛز  تہِ  (یعنی  ہیٚرِبۅن  ژۅپٲرۍ)  تہٕ  یہِند  ین  پننیٚن  نفسن  منٛز  تہِ  اۆت  تام  زِ  تِمن  پیٚٹھ  سپدِ  ظٲہر  زِ  سُے  چُھ  حق۔  کیا  تُہُنٛد  ربّ  چُھنا  (تُہٕندِحقیقت  کہ  تصدیق  خٲطرٕ)  کٲفی  زِ  سُے  چُھ  پۯتھ  چیزس  پیٚٹھ  گواہ  (تہِ)۔"
  },
  {
    "verse_id": 54,
    "translation": "زٲنِو  زِ  تِم  لُکھ  چِھ  پننِس  ربّ  سٕندِس  دربارس  منٛز  پیش  سپدنس  متعلق  شکس  منٛز،  خبردار!  سُے  چُھ  (پننہِ  علمہٕ  تہٕ  قدرت  سٍتۍ)  پۯتھ  چیزس  احاطہٕ  کرن  وول۔"
  }
]