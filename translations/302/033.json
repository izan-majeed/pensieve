[
  {
    "verse_id": 1,
    "translation": "اے  نبی!  تۆہۍ  روٗزِو  اللہ  تعالیٰ  سٕندِس  تقویٰ  ہس  پیٚٹھ  (پٔتِم  پٲٹھۍ  استقامت  سان)  قٲیِم  تہٕ  کٲفرن  تہٕ  منافقن  ہُنٛد  (یہِ)  وَنُن  (زِاَسہِ  سٍتۍ  کٔرِو  مذہبی  سمجھوتہٕ  ہرگز)  مَہ  مٲنِو  بے  شک  چُھ  اللہ  تعالیٰ  وارٕ  پٲٹھۍ  زانن  وول  سیٚٹھاہ  حکمت  وول۔"
  },
  {
    "verse_id": 2,
    "translation": "تہٕ  تۆہۍ  تھٲوِوتَمچِ  (یعنی  تمہِ  فرمانٕچ)  پٲروی  جٲری  یُس  تۅہیہِ  کُن  تُہٕندِس  ربّ  سٕندِ  طرفہٕ  وحی  چُھ  یِوان  کرنہٕ،  بے  شک  چُھ  اللہ  تعالیٰ  تِمَو  کامیٚو  نِشہِ  باخبر  یِمہٕ  تۆہۍ  کران  چِھو۔"
  },
  {
    "verse_id": 3,
    "translation": "بیٚیہِ  تھٲوِو  اللہ  تعالیٰ  ہس  پیٚٹھ  بھروسہٕ  (جٲری)  تہٕ  اللہ  تعالیٰ  ہٕے  چُھ  کٲفی  مددکرن  وول۔"
  },
  {
    "verse_id": 4,
    "translation": "اللہ  تعالیٰ  ہن  بنٲوۍنہٕ  کٲنسہِ  شخصہٕ  سٕندِس  وَچھس  منٛززٕ  دِل،  تہٕ  تٔمۍ  چھَنہٕ  تُہٕنزِ  خاندارِنہِ  یِمن  تۆہۍظِہار  کران  کران  موج  چِھو  ونان  تُہٕنزٕ  ماجہِ  بناوِمَژٕ،تہٕ  نَہ  چِھن  تِم  نیٚچِوۍ  تُہٕندۍ  (اصلی)  نیٚچِو  ۍبنٲوۍمٕتۍیِمن  تۆہۍ  زیٚوِ  چِھو  نیٚچِوۍ  ونان،  یِمہٕ  سارے  چھے٘  تُہٕندِ  ٲس  چہ  پننہِ  کتھہٕ  تہٕ  اللہ  تعالیٰ  چُھ  حقٕچ  کتھ  ونان  تہٕ  سُے  چُھ  (سیٚز)  وَتھ  ہاوان۔"
  },
  {
    "verse_id": 5,
    "translation": "تۆہۍ  ٲسِو  تِمن  (زیٚوِ  ؤنۍ  مٕتیٚن  نیٚچویٚن)  تِہٕندیٚن  مالیٚن  (ہٕندِوٕے  ناوو)  سٍتۍ  آلو  کران،یۅہے  چُھ  اللہ  تعالیٰ  ہس  نزدیک  زیادٕہ  عدل،  پتہٕ  ہرگاہ  تۅہیہِ  تِہٕندۍ  مٲلۍ  آسن  نہٕ  پے  تیٚلہِ  چِھ  (تِم)  دیٖنس  منٛز  تُہٕندۍ  بٲے  بیٚیہِ  چِھ  تُہٕندۍ  دوست۔  تہٕ  اَتھ  کتھہِ  منٛز  چُھنہٕ  تۅہیہِ  پیٚٹھ  کانٛہہ  گناہ  یۅسہٕ  تۅہیہِ  غلطی  کِنۍ  ؤنۍوُ  البتہ  (تَتھ  پیٚٹھ  آسیٚو  ضرور  گناہ)  ییٚمِیُک  ارادٕہ  تُہٕندیٚو  دِلَو  آسہِ  کۆرمُت،  تہٕ  اللہ  تعالیٰ  چُھ  سیٚٹھاہ  مغفرت  کرن  وول  سیٚٹھاہ  رحم  کرن  وول۔"
  },
  {
    "verse_id": 6,
    "translation": "یِم  نبیِ  (مکرّم  صلی  اللہ  علیہ  وسلم)  چِھ  مومنن  سٍتۍ  تِہِندیٚو  جانوکھوتہٕ  زیادٕہ  قریب  تہٕ  حقدار  تہٕ  تِہٕنزٕ  ازواجِ  (مطہّرات)  چھے٘  تِمن  ماجہِ،  بیٚیہِ  چِھ  خونی  رشتہٕ  داراللہ  تعالیٰ  سٕنزِ  کتابِہ  منٛز  (باقی)  مومنن  تہٕ  مہاجرن  نسبت  (وراثت  بٲگراونس  منٛز)  اَکھ  أکۍ  سٕندۍ  زیادٕہ  حقدار  اَمہِ  وَرٲے  زِ  تۆہۍ  یژِھودوستن  پیٚٹھ  احسان  کرُن،یہِ  حکم  چُھ  (اللہ  تعالیٰ  سٕنزِ)  کتابِہ  منٛزلیٚکھِتھ۔"
  },
  {
    "verse_id": 7,
    "translation": "تہٕ  (اے  ٹاٹھہِ!  یادکٔرِو)  ییٚلہِ  اَسہِ  انبیاہن  تِہُنٛد  (رسالت  کہ  تبلیغُک)  عہد  ہیۆت  تہٕ  (خاص  پٲٹھۍ)  تۅہیہِ  بیٚیہِ  نوحس  تہٕ  ابراہیمس  تہٕ  موسیٰ  ہس  تہٕ  عیسیٰ  ابن  مریمس  (علیہم  السلام)  تہٕ  اَسہِ  ہیۆت  تِمن  سیٚٹھاہ  پۅختہٕ  عہد۔"
  },
  {
    "verse_id": 8,
    "translation": "تاکہ  (اللہ  تعالیٰ)  پٕۯژِھہ  پٔزۍیاریٚن  تِہِندِس  پزرس  متعلق  تہٕ  تٔمۍ  چُھ  کٲفرن  خٲطرٕ  دگ  تُلوُن  عذاب  تھوومُت  تیار  کٔرِتھ۔"
  },
  {
    "verse_id": 9,
    "translation": "اے  ایمان  والیو!  پانس  پیٚٹھ  کٔرِواللہ  تعالیٰ  سُنٛد  احسان  یاد  ییٚلہِ (کٲفرن  ہٕندۍ) فوج  تۅہیہِ  پیٚٹھ  وٲتۍ  (حملہٕ  کرنہ  خٲطرٕ)،  پتہٕ  سوٗز  اَسہِ  تِمن  پیٚٹھ  ہوا  تہٕ  (فرشتن  ہٕندۍ)  لشکر  یِم  نہٕ  تۅہیہِ  وُچھووکھ،  تہٕ  یِکینٛژھاہ  تۆہۍ  کران  چِھواللہ  تعالیٰ  چُھ  تَتھ  وارٕ  پٲٹھۍ  وُچھن  وول۔"
  },
  {
    "verse_id": 10,
    "translation": "ییٚلہِ  تِم  (کٲفر)  تۅہیہِ  پیٚٹھۍ  (وادی  ہٕندِ  پیٚٹھِمہِ  مشرقی  اندٕ)  کِنۍ  تہٕ  تۅہیہِ  بٔنۍ  (وادی  ہٕندِ  بٔنِمہِ  مغربی  اَندٕ)  کِنۍ  حملس  ٲسۍ  آمٕتۍ  تہٕ  ییٚلہِ  (ہٲبت  سٍتۍ  تُہٕندۍ)  لال  ٲسۍ  پھیٖرۍ  مٕتۍ  تہٕ  (دہشت  سٍتۍ)  ٲسۍ  (تُہٕندۍ)  دل  ہٹیٚن  تام  وٲتِمٕتۍ  تہٕ  تۅہیہِ  ٲسۍوٕ  (خوف  تہٕ  امید  کِس  کیفیتس  منٛز)  اللہ  تعالیٰ  ہس  متعلق  مختلف  گمانہٕ  لٲگۍ  مٕتۍ  کرٕنۍ۔"
  },
  {
    "verse_id": 11,
    "translation": "تَتھ  جایہِ  آیہِ  مومنن  آزمٲیش  کرنہٕ  تہٕ  تِمن  آیہِ  وُلٹہٕ  پٲٹھۍ  دٕننہِ  دِنہٕ۔"
  },
  {
    "verse_id": 12,
    "translation": "تہٕ  ییٚلہِ  منافق  لُکھ  تہٕ  تِم  لُکھ  یہِٕندیٚن  دِلن  منٛز  (عقیدٕچہ  کمزوری  ہنٛزتہٕ  شکٕچ)  بیمٲرۍ  ٲس،  یہِ  وَننہِ  لٔگۍ  زِاَسہِ  سٍتۍ  اوس  اللہ  تعالیٰ  ہن  تہٕ  تٔمۍ  سٕندۍ  رسولن  صرف  دوکھہٕ  تہٕ  فریب  خٲطرٕ  (زیننُک)  وعدٕہ  کۆرمُت۔"
  },
  {
    "verse_id": 13,
    "translation": "تہٕ  ییٚلہِ  زن  تِمَو  منٛزٕ  أکھ  دۆر  وننہِ  لۆگ،  اے  یثرب  کیو  روزن  والیٚو!  تُہٕندِ  (حفاظت  سان)  ٹٔھہرنٕچ  کٕہٕنۍ  جاے  روٗزنہٕ،  تۆہۍ  گٔژھِو  واپس  (گھرن  کُن)  تہٕ  تِمَو  منٛزٕ  لوگ  أکۍدٔرۍنبی  یس  (صلی  اللہ  علیہ  وسلم)  یہِ  ونان  ونان  (واپس  گژھنُک)  اجازت  منگُن  زِسٲنۍ  گرٕ  چِھ  ؤتھی،  ییٚلہِ  زن  تِم  ؤتھۍ  ٲسۍ  نہٕ،تِم  ٲسۍ  (اَمہِ  بہانہٕ)  صرف  ژَلُن  یژھان۔"
  },
  {
    "verse_id": 14,
    "translation": "تہٕ  ہرگاہ  تِمن  پیٚٹھ  مدینہٕ  کیٚو  طرفو  کِنۍ  فوج  یہِن  دٲخل  کرنہٕ  پتہٕ  یِیہِ  ہے  تِمن  (نِفاقُک  عقیدٕہ  تھاون  والیٚن  کفرتہٕ  شرکہٕ  کہِ)  فتنُک  سوال  کرنہٕ  تیٚلہِ  کرہن  تِم  سُہ  (مطالبہٕ)  تہِ  پوٗرٕ،  تہٕ  معمولی  وقفہٕ  وَرٲے  کرہن  نہٕ  اَتھ  منٛزژیر۔"
  },
  {
    "verse_id": 15,
    "translation": "تہٕ  بے  شک  اوس  تِمَو  اَمہِ  برونٛہہ  اللہ  تعالیٰ  ہس  سٍتۍ  عہدکٔرِتھ  تھوومُت  زِ  پۆت  پھِیرِتھ  ژلن  نہٕ  تہٕ  اللہ  تعالیٰ  ہس  سٍتۍ  کرنہٕ  آمتہِ  عہدٕچ  سپدِ  (ضرور)  پٕۯژٕھہ  گٲر۔"
  },
  {
    "verse_id": 16,
    "translation": "فرمٲوِو،  تۅہیہِ  دِیَو  نہٕ  ژَلُن  ہرگز  کانٛہہ  فٲیدٕہ،اگر  تۆہۍ  موت  یا  قتل  (کہ  خوف)  کِنۍژٔلۍمٕتۍ  چِھو  تیٚلہِ  ہیٚکِو  نہٕ  تۆہۍ  کم  کاسہٕ  وقتہٕ  وَرٲے  (زندگٲنی  ہُنٛد)  کانٛہہ  فٲیدٕہ  تُلِتھ۔"
  },
  {
    "verse_id": 17,
    "translation": "فرمٲوِو،  کُس  چُھ  تِیُتھ  شخص  یُس  تۅہیہِ  اللہ  تعالیٰ  ہس  نِشہِ  بچٲوِتھ  ہیٚکیٚو  ہرگاہ  سُہ  تۅہیہِ  تکلیف  دِیُن  یژھِ  یا  تۅہیہِ  پیٚٹھ  کرِ  رحمتُک  ارادٕہ،  تہٕ  تِم  لُکھ  نَہ  لبن  اللہ  تعالیٰ  ہس  وَرٲے  پننہِ  خٲطرٕ  کانٛہہ  کارساز  تہٕ  نَہ  کانٛہہ  مددگار۔"
  },
  {
    "verse_id": 18,
    "translation": "بے  شک  چُھ  اللہ  تعالیٰ  تۅہیہِ  منٛزٕ  تِمن  لُکن  زانان  یِم  (رسول  صلی  اللہ  علیہ  وسلمن  نِشہِ  تہٕ  تِمن  ہمراہ  روٗزِتھ  جہاد  نِشہِ)  ٹھاکھ  چِھ  کران  تہٕ  یِم  پننیٚن  باین  چِھ  ونان  زِ  اَسہِ  کُن  یِیِو  تہٕ  یِم  لُکھ  چِھنہٕ  لڑایہِ  منٛز  یِوان  مگر  سیٚٹھہٕے  کم۔"
  },
  {
    "verse_id": 19,
    "translation": "تُہٕندِس  حقس  منٛز  بخیل  سپدِتھ  (چِھ  یہِ  کران)،  پتہٕ  ییٚلہِ  خوفٕچ  حالت  پیش  یِیہِ  تیٚلہِ  وُچِھو  تۆہۍ  زِ  تِم  آسن  تۅہیہِ  کُن  مُدے  گٔنڈِتھ  (تہٕ)  تِہٕنزٕ  أچھ  آسن  تس  شخصہٕ  سٕنٛدۍ  پٲٹھۍ  نژان  یس  پیٚٹھ  موتٕچ  بے٘  ہوشی  طٲری  آسہِ  سپدان،  پتہٕ  ییٚلہِ  خوف  ژلہِ  پتہٕ  دِنَو  تۅہیہِ  تیز  زبانو  سٍتۍ  طعنہٕ  (دِل  ملول  کرن،  تِہُنٛد  حال  چُھ  یہِ  زِ)  مالِ  غنیمتُک  سخ  طمع  کرن  وٲلۍ  چِھ۔  یِمَو  لُکو  اۆن  نہٕ  (حقیقتس  منٛز)  ایمانٕے،  لہٰذا  چِھ  اللہ  تعالیٰ  ہن  تِہِندۍ  اعمال  ضبط  کٔرِمٕتۍ  تہٕ  یہِ  اوس  اللہ  تعالیٰ  ہس  پیٚٹھ  سہل۔"
  },
  {
    "verse_id": 20,
    "translation": "یِم  لُکھ  چِھ  (وُنِیُستام  یہِ)  گمان  کران  زِ  کٲفرن  ہٕندۍ  لشکر  گٔے  نہٕ (واپس)  تہٕ  اگر  تِم  لشکر  (دوبارہ)  یِن  تیٚلہِ  یژھن  یِم  زِ  کاش  تِم  بنہَن  دِیہاتیٚن  منٛز  گٔژِھتھ  صحرا  ون  منٛز  روزن  وٲلۍ  (تہٕ)  تُہٕنزٕ  خبرٕ  روزن  پٕۯژھان،  تہٕ  ہرگاہ  تِم  تۅہیہِ  منٛز  موجودآسن  تیٚلہِ  تہِ  کرن  نہٕ  تِم  سیٚٹھہٕے  کم  لُکو  وَرٲے  جنگ۔"
  },
  {
    "verse_id": 21,
    "translation": "درحقیقت  چُھ  تُہٕندِ  خٲطرٕ  رسول  اللہ  ہس  (صلی  اللہ  علیہ  وسلم  سٕندِس  ذاتس)  منٛز  (زندگی  ہُنٛد)  سیٚٹھہٕے  مٲرۍ  مۆند  نمونہٕ  پۯتھ  تس  شخصس  خٲطرٕ  یُس  اللہ  تعالیٰ  سٕنز  (یعنی  تس  سمکھٕ  نٕچ)  تہٕ  ٲخرت  کہ  دۅہٕچ  امید  چُھ  تھاوان  بیٚیہِ  چُھ  اللہ  تعالیٰ  سٕنز  ذکر  کثرت  سان  کران۔"
  },
  {
    "verse_id": 22,
    "translation": "تہٕ  ییٚلہِ  ایمان  والیو  (کٲفرن  ہٕندۍ)  لشکر  وُچھ  پتہٕ  وۆنُکھ  زِ  یہِ  چُھ  ییٚمِیُک  وعدٕہ  اللہ  تعالیٰ  ہن  تہٕ  تٔمۍ  سٕندۍ  رسولن  (صلی  اللہ  علیہ  وسلم)  اَسہِ  سٍتۍکۆرمُت  اوس  تہٕ  اللہ  تعالیٰ  ہن  تہٕ  تٔمۍ  سٕندۍ  رسولن  (صلی  اللہ  علیہ  وسلم)  چُھ  پۆزفرموومُت  لہٰذا  گۆو  اَمہِ  (نظارٕہ)  سٍتۍ  تِہِندِس  ایمانس  تہٕ  فرمان  بردٲری  منٛز  زیادے  ہُریٚر۔"
  },
  {
    "verse_id": 23,
    "translation": "مومنو  منٛزٕ  ہٲو  (واریاہو)  مردَو  سۅکتھ  پٔزرٲوِتھ  یَتھ  پیٚٹھ  تِمَو  اللہ  تعالیٰ  ہس  سٍتۍ  عہد  اوس  کۆرمُت،  وۅنۍ  چھے٘  تِمو  منٛزٕ  کٲنسہِ  (شہادت  لٔبتِھ)  پنٕنۍ  نذر  پوٗرٕ  کٔرمٕژ  تہٕ  تِمَو  منٛزٕ  چُھ  کانٛہہ  (پننہِ  وارِ)  پۯاران،  البتہ  کٔر  نہٕ  تِمَو  (پننِس  عہدس  منٛز)  رژھ  تہِ  تبدیلی۔"
  },
  {
    "verse_id": 24,
    "translation": "(یہِ)  چُھ  اَمہِ  موجوب  زِ  اللہ  تعالیٰ  دِیہِ  پٔزۍ  یاریٚن  تِہِندِ  پزرُک  بدلہٕ  تہٕ  منافقن  ہرگاہ  یژھہ  تیٚلہِ  دِیَکھ  عذاب  یا  کرِ  تِہُنٛد  توبہٕ  قبول۔  بے  شک  چُھ  اللہ  تعالیٰ  بۆڈ  بخشن  وول  بۆڈ  رحم  کرن  وول۔"
  },
  {
    "verse_id": 25,
    "translation": "تہٕ  اللہ  تعالیٰ  ہن  سوٗزۍ  کٲفر  تِہِندِ  شرارت  کہ  زیٚتہٕ  سان  (مدینہ  نِشہِ  نامُراد)  واپس  زِ  تِمن  گٔیہِ  نہٕ  کانٛہہ  کامیٲبی  حٲصل،  تہٕ  اللہ  تعالیٰ  سپُد  ایمان  والیٚن  خٲطرٕ  (احزاب  کس)  جنگس  منٛز  کٲفی،  تہٕ  اللہ  تعالیٰ  چُھ  سیٚٹھاہ  طاقت  وول  عزت  وول۔"
  },
  {
    "verse_id": 26,
    "translation": "تہٕ  (بنُو  قُرَیظہ  کیو)  یِمَو  اہلِ  کتابو  (پَنُن  امنُک  معاہدٕہ  پُھٹرٲوِتھ)  تِمن (حملہٕ  کرن  والیٚن  کٲفرن)  ہُنٛد  مددکۆرمُت  اوس  اللہ  تعالیٰ  ہن  وٲلۍ  تِم  (تہِ)  تِہِندیٚو  قلعو  نِشہِ  بۅن  تہٕ  تِہٕندیٚن  دِلن  منٛز  تۯووُن  (اسلامُک)  بیٖم  تۆہۍ  چھوون  (تِمَو  منٛزٕ)  اَکھ  دۆر  (تِہٕندیٚن  جنگی  جُرمن  ہٕندِس  پاداشس  منٛز)  قتل  کران  تہٕ  اَکھ  دۆر  چُھوون  جنگی  قٍدۍ  بناوان۔"
  },
  {
    "verse_id": 27,
    "translation": "تہٕ  تٔمۍ  بنٲوِنَو  تۆہۍ  تِمن  (جنگی  دشمنن)  ہٕندِ  زمینٕکۍ  تہٕ  تِہٕندیٚن  گرن  ہٕندۍتہٕ  تِہٕندیٚن  مالن  ہٕندۍ  تہٕ  تَمہِ  (زینہِ  مَتہِ)  زمینٕکۍ  مٲلک  یَتھ  منٛز  نہٕ  تۅہیہِ  (گۅڈٕ)  پۆد  تہِ  اوسُو  تۯوومُت،  تہٕ  اللہ  تعالیٰ  چُھ  پۯتھ  چیزس  پیٚٹھ  قدرت  تھاوان۔"
  },
  {
    "verse_id": 28,
    "translation": "اے  نبیِ  (مکرَّم!)  پننیٚن  اَزواجن  فرمٲوِو  زِ  اگر  تۆہۍدنیا  تہٕ  اَمِچ  زینت  تہٕ  آرٲیش  کانچھان  چھَو  تیٚلہِ  یِیِو  بہٕ  دِمَو  تۅہیہِ  مال  و  دولت  تہٕ  تۆہۍکرو  نیک  سلوک  سان  رخصت۔"
  },
  {
    "verse_id": 29,
    "translation": "تہٕ  اگر  تۆہۍ  اللہ  تعالیٰ  تہٕ  تٔمۍ  سٕندِس  رسولس  (صلی  اللہ  علیہ  وسلم)  تہٕ  ٲخرت  کہ  گرٕچہ  طلب  گار  چھَو  تیٚلہِ  چُھ  بے  شک  اللہ  تعالیٰ  ہن  تۅہیہِ  منٛز  نیکو  کار  خاندارِنیٚن  خٲطرٕ  سیٚٹھاہ  بۆڈ  اجر  تھوومُت  تیار  کٔرِتھ۔"
  },
  {
    "verse_id": 30,
    "translation": "اے  اَزواجِ  نبیِ  (مُکرّم!)  تۅہیہِ  منٛزٕ  ہرگاہ  کٲنسہِ  ٹاکارٕہ  گناہُک  اَتُر  سپدِ  تیٚلہِ  یِیہِ  تس  خٲطرٕ  عذاب  دۅگنہٕ  کرنہٕ،  تہٕ  یہِ  چُھ  اللہ  تعالیٰ  ہس  پیٚٹھ  واریاہ  سہل۔"
  },
  {
    "verse_id": 31,
    "translation": "تہٕ  تۅہیہِ  منٛزٕ  یِمہٕ  اللہ  تعالیٰ  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنزٕ  اطاعت  کران  روزن  بیٚیہِ  روزن  نیک  عملہٕ  کران  تیٚلہِ  دِمَو  أسۍتِمن  تِہُنٛد  ثواب  (تہِ)  دۅگنہٕ  تہٕ  اَسہِ  چُھ  تِہِندِ  خٲطرٕ  (جنتس  منٛز)  عزت  وول  رزق  تیار  کٔرِتھ  تھوومُت۔"
  },
  {
    "verse_id": 32,
    "translation": "اے  ازواجِ  پیغمبر!  تۆہۍ  چھَو  نہٕ  خاتونَو  منٛزٕ  کٲنسہِ  أکِس  ہِشہِ  تہِ،  اگر  تۆہۍ  پرہیزگار  روزُن  چھَو  یژھان  تیٚلہِ  وَرتٲوۍزیٚونہٕ  (مردن  سٍتۍ  حسبِ  ضرورت)  کتھ  کرنس  منٛزنرم  لہجہِ  زِ  ییٚمۍ  سٕندِس  دِلس  منٛز  (نِفاقٕچ)  بیٚمٲرۍ  چِھ  سُہ  (ما)  لاگہِ  لالٕچ  کرٕنۍ  تہٕ  (ہمیشہ)  کٔرۍ  زیٚو  شکہٕ  تہٕ  نزاکتہٕ  رۆس  کتھ۔"
  },
  {
    "verse_id": 33,
    "translation": "تہٕ  پننیٚن  گھرن  منٛز  روٗزِیٚو  سکون  سان  قیام  کٔرِتھ  تہٕ  پرانہِ  جٲہلیتٕکۍ  پٲٹھۍ  کٔرۍ  زیٚو  نہٕ  زینت  تہٕ  پٲراوُک  اظہار،بیٚیہِ  تھٲوِزیٚو  نماز  قٲیِم  تہٕ  زکوٰۃ  روٗزِیٚو  دِوان  تہٕ  اللہ  تعالیٰ  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنز  اطاعت  روٗزیٚو  کران،بس  اللہ  تعالیٰ  چُھ  یی  یژھان  زِ  اے  (رسول  صلی  اللہ  علیہ  وسلمن  ہٕندیٚو)  گھروالیٚو!  تۅہیہِ  نِشہِ  کرِ  پۯتھ  قٔسمہٕ  کہ  گناہُک  مَل  (بیٚیہِ  شکٕچ  تہٕ  نُقصٕچ  گردتام)  دوٗرتہٕ  تۅہیہِ  کریٚو  (مکمل)  پٲکی  عطا  کٔرِتھ  بالکل  صاف  تہٕ  پاک۔"
  },
  {
    "verse_id": 34,
    "translation": "تہٕ  تۆہۍ  ٲسِواللہ  تعالیٰ  سٕندۍ  آیات  تہٕ  (رسول  صلی  اللہ  علیہ  وسلمن  ہُنٛد)  سنت  تہٕ  حکمت  یہِٕنز  تلاوت  تُہٕندیٚن  گھرن  منٛز  کرنہٕ  چھے٘  یِوان  یاد  تھاوان،  بے  شک  چُھ  اللہ  تعالیٰ  (پننیٚن  اولیاہن  خٲطرٕ)  صاحبِ  لطف  (تہٕ  تمام  مخلوقس  خٲطرٕ)  باخبر۔"
  },
  {
    "verse_id": 35,
    "translation": "بے  شک  مسلمان  مرد  تہٕ  مسلمان  خاتونہٕ،تہٕ  مومن  مرد  تہٕ  مومن  خاتونہ،  تہٕ  فرمانبردارمردتہٕ  فرمانبردار  خاتوٗنہٕ،  تہٕ  پٔزۍیٲرۍمرد  تہٕ  پٔزۍیارِ  خاتونہٕ،  تہٕ  صبرٕوٲلۍمرد  تہٕ  صبرٕواجِنہِ  خاتونہ،  تہٕ  عٲجزی  کرن  وٲلۍمرد  تہٕ  عٲجزی  کرن  واجِنہِ  خاتونہٕ،  تہٕ  صدقہٕ  تہٕ  خٲرات  کرن  وٲلۍ  مرد  تہٕ  صدقہٕ  تہٕ  خٲرات  کرن  واجِنہِ  خاتونہٕ،  تہٕ  روزٕہ  دار  مرد  تہٕ  روزٕہ  دار  خاتونہٕ،  تہٕ  پننیٚن  شرمگاہن  ہٕنز  رٲچھ  کرن  وٲلۍ  مرد  تہٕ  رٲچھ  کرن  واجِنہِ  خاتونہٕ،  تہٕ  کثرت  سان  اللہ  تعالیٰ  سٕنز  ذکر  کرن  وٲلۍ  مرد  تہٕ  ذکر  کرن  واجِنہِ  خاتونہٕ،  اللہ  تعالیٰ  ہن  چُھ  یِمن  سارِنٕے  خٲطرٕ  مغفرت  تہٕ  عظیم  اجر  تیار  کٔرِتھ  تھوومُت۔"
  },
  {
    "verse_id": 36,
    "translation": "تہٕ  نَہ  چُھ  کٲنسہِ  مومن  مردس  (یہِ)  حق  حٲصل  تہٕ  نَہ  کٲنسہِ  مومن  خاتونہِ  زِ  ییٚلہِ  اللہ  تعالیٰ  تہٕ  تٔمۍ  سُنٛد  رسول  (صلی  اللہ  علیہ  وسلم)  کُنہِ  کامہِ  ہُنٛد  فٲصلہٕ  (یا  حکم)  فرماون  پتہٕ  کیا  آسہِ  تِہِندِ  خٲطرٕ  پننہِ  (تَتھ)  کامہِ  منٛز  (کرنُک  یا  نَہ  کرنُک)  کانٛہہ  اختیار،  تہٕ  یُس  شخص  اللہ  تعالیٰ  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنٛز  نافرمٲنی  چُھ  کران  تیٚلہِ  ڈۆل  سُہ  یقیناٹاکارٕہ  گمرٲہی  منٛز۔  "
  },
  {
    "verse_id": 37,
    "translation": "تہٕ (اے  ٹاٹھہِ!) یاد  کٔرِو  ییٚلہِ  تۅہیہِ  تس  شخصس  فرمووُو  یَس  پیٚٹھ  اللہ  تعالیٰ  ہن  انعام  اوس  فرموومُت  تہٕ  تۅہیہِ  (تہِ)  اوسُو  تَس  پیٚٹھ  انعام  فرموومُت  زِژٕ  تھاوُن  پنٕنۍ  گھرواجِنۍ  (زینب)  پننِس  زوجیتس  منٛز  رُکٲوِتھ  بیٚیہِ  کھوژ  اللہ  تعالیٰ  ہس  تہٕ  تۆہۍ  ٲسۍوٕ  پننِس  دِلس  منٛزسۅ  کتھ  ﴿زِ  زینب  سٕنز  مصالحت  سپدِ  نہ  ژےٚسٍتۍ  تہٕ  اللہ  تعالیٰ  سندِ  منشہ  مطٲبق  سپدِ  سۅ  طلاق  پتہٕ  ازواجِ  مطہراتن  منٛز  شٲمل﴾  کٔھٹِتھ  تھٲوِتھ  یَتھ  اللہ  تعالیٰ  نۆن  کڑن  وول  اوس  تہٕ  تۅہیہِ  اوسُو  (دِلس  منٛزحیارٔنگۍ)  لُکن  (ہٕنزن  پامن)  ہُنٛد  خوف۔  (اے  ٹاٹھہِ!  لُکن  ہٕنزفکر  کرنٕچ  ٲس  نہٕ  کانٛہہ  ضرورت)  تہٕ  صرف  چُھ  اللہ  تعالیٰ  ہٕے  زیادٕہ  حقدار  زِ  تۆہۍ  تھٲوِو  تٔمۍ  سُنٛد  خوف (تہٕ  تُہٕندِ  کھۅتہٕ  کٔھسِتھ  کس  منٛز  چُھ  سُہ)  پتہٕ  ییٚلہِ (تُہٕندۍ  منگتہٕ  نیٚچِوۍ)  زیدن  کۆر  تس  طلاق  دِنُک  غرض  پوٗرٕ،پتہٕ  کۆر  اَسہِ  تس  سٍتۍ  تُہُنٛد  نکاح  تاکہ  مومنن  پیٚٹھ  روزِ  نہٕ  تِہٕندیٚن  منگتہٕ  نیٚچویٚن  ہٕنزن  خاندارِنیٚن  ہنٛدس  (یعنی  تمن  سٍتۍ  نکاح  کرنہ  کس)  بارس  منٛز  کانٛہہ  حرج  ییٚلہِ  زن  تِم (طلاق  دِتھ) تِمَو  نِشہِ  بے٘  غرض  آسن  سپٕدۍ  مٕتۍ،تہٕ  اللہ  تعالیٰ  سُنٛد  حکم  اوس  پوٗرٕ  گژھن  وولٕے۔"
  },
  {
    "verse_id": 38,
    "translation": "تہٕ  نبی  یس (صلی  اللہ  علیہ  وسلم) پیٚٹھ  چُھنہٕ  اَتھ  کامہِ  (ہٕندِس  کرنس)  منٛز  کانٛہہ  حرج  یۅسہٕ  اللہ  تعالیٰ  ہن  تِہِندِ  خٲطرٕ  فرض  چھے٘  کٔرمٕژ،  اللہ  تعالیٰ  سُنٛد  چُھ  یۅہے  طریقہٕ  تہٕ  دستور  تِمن  لُکن  منٛز  (تہِ  روٗدمُت)  یِم  گۅڈٕ  دۯاے،  تہٕ  اللہ  تعالیٰ  سُنٛد  حکم  چُھ  فٲصلہٕ  یُس  پوٗرٕ  سپُد۔"
  },
  {
    "verse_id": 39,
    "translation": "تِم  (گۅڈنِکۍ)  لُکھ  ٲسۍاللہ  تعالیٰ  سٕندۍ  پیغام  واتناوان  تہٕ  تس  ٲسۍ  کھوژان  بیٚیہِ  ٲسۍ  نہٕ  اللہ  تعالیٰ  ہس  وَرٲے  کٲنسہِ  کھوژان،  تہٕ  اللہ  تعالیٰ  چُھ  حساب  ہیٚنہٕ  وول  کٲفی۔"
  },
  {
    "verse_id": 40,
    "translation": "محمد  (صلی  اللہ  علیہ  وسلم)  چِھنہٕ  تُہٕندیٚو  مردو  منٛزٕ  کٲنسہِ  ہٕندۍمٲلۍ  بلکہ  چِھ  تِم  اللہ  تعالیٰ  سٕندۍ  رسول  بیٚیہِ  چِھ  تمام  انبیاہن  ہٕندِس  ٲخرس  منٛز  (نبوتُک  سلسلہٕ  ختم  کرن  وٲلۍ)،  تہٕ  اللہ  تعالیٰ  چُھ  پۯتھ  چیزُک  وارٕ  پٲٹھۍ  علم  تھاون  وول۔"
  },
  {
    "verse_id": 41,
    "translation": "اے  ایمان  والیو!  تۆہۍ  ٲسِو  اللہ  تعالیٰ  سٕنز  ذکر  کثرت  سان  کران۔"
  },
  {
    "verse_id": 42,
    "translation": "بیٚیہِ  ٲسِوصبح  و  شام  تٔمۍ  سٕنز  تسبیح  کران۔"
  },
  {
    "verse_id": 43,
    "translation": "سُے  چُھ  یُس  تۅہیہِ  پیٚٹھ  درودٕ  چُھ  سوزان  بیٚیہِ  تٔمۍ  سٕندۍ  فرشتہٕ  تہِ،  تاکہ  تۅہیہِ  نِیَو  اَنہِ  گٹو  منٛزٕ  کٔڑِتھ  نوٗرس  کُن،  تہٕ  سُہ  چُھ  مومنن  پیٚٹھ  بٔڑمہربٲنی  کرن  وول۔"
  },
  {
    "verse_id": 44,
    "translation": "ییٚمہِ  دۅہ  تِم  (مومن)  تس  سٍتۍ  ملاقات  کرن  تِہِنٛز  (ملاقاتٕچ)  ڈٲلۍآسہِ  سلام،  تہٕ  تٔمۍ  چُھ  تِہِندِ  خٲطرٕ  سیٚٹھاہ  عظمت  وول  اجر  تیار  کٔرِتھ  تھوومُت۔"
  },
  {
    "verse_id": 45,
    "translation": "اے  نبِی  (مکرّم!)  بے  شک  چِھو  اَسہِ  تۆہۍ  (حقُک  تہٕ  خلقن  ہُنٛد)  مشٲہدٕہ  کرن  وٲلۍ  تہٕ  (ٲخرت  کہ  رٕژرٕچ)  خۅش  خبر  دِنہٕ  وٲلۍ  بیٚیہِ  (ٲخرت  کہ  عذابُک)  خوف  بوزناون  وٲلۍ  بنٲوِتھ  سوٗزِمٕتۍ۔"
  },
  {
    "verse_id": 46,
    "translation": "بیٚیہِ  چِھو  تٔمۍ  سٕندِ  اِذنہٕ  سٍتۍ  اللہ  تعالیٰ  ہس  کُن  دعوت  دِنہٕ  وٲلۍ  تہٕ  منوّر  کرن  وٲلۍ  آفتاب  (بنٲوِتھ  سوٗزِمٕتۍ)۔"
  },
  {
    "verse_id": 47,
    "translation": "تہٕ  اہلِ  ایمانن  دِیِو  اَمہِ  کتھہِ  ہٕنز  خۅش  خبر  زِ  تِہِندِ  خٲطرٕ  چُھ  اللہ  تعالیٰ  سُنٛد  بۆڈ  فضل۔  (زِ  تِم  چِھ  أمِس  خاتم  الانبیاء  سٕندِ  نسبت  چہِ  غلامی  منٛز)۔  "
  },
  {
    "verse_id": 48,
    "translation": "تہٕ  تۆہۍ  مَہ  مٲنِو  (ہرگز)  کٲفرن  تہٕ  منافقن  ہُنٛد  (یہِ)  وَنُن  (زِ  اَسہِ  سٍتۍ  کٔرِو  مذہبی  سمجھوتہٕ)  تہٕ  تِہِندِ  تکلیف  واتناونہٕ  نِشہِ  کٔرِو  درگزر،  تہٕ  اللہ  تعالیٰ  ہس  پیٚٹھ  تھٲوِو  بھروسہٕ  (جٲری)،  تہٕ  اللہ  تعالیٰ  ہٕے  چُھ  (حق  تہٕ  بٲطل  چہ  لڑایہِ  منٛز)  کٲفی  کارساز۔"
  },
  {
    "verse_id": 49,
    "translation": "اے  ایمان  والیو!  ییٚلہِ  تۆہۍ  مومن  خاتونن  سٍتۍ  نکاح  کٔرِو  پتہٕ  دِیِو  تۆہۍ  تِمن  طلاق  اَمہِ  برونٛہہ  زِ  تۆہۍ  لٲگِو  تِمن  اَتھہٕ  (یعنی  صحبت  کٔرِو)  تیٚلہِ  چُھنہٕ  تُہٕندِ  خٲطرٕ  تِمن  پیٚٹھ  کانٛہہ  عدت  (وٲجب)  کینہہ  زِ  تۆہۍ  لٲگِو  سُہ  گٕنزراوُن،  لہٰذا  دِیِو  تِمن  کینہہ  مال  و  دولت  تہٕ  تِمہٕ  کٔرِیوٗکھ  رٕتہِ  سلوک  سان  رخصت۔"
  },
  {
    "verse_id": 50,
    "translation": "اے  نبی!  بے  شک  چھے٘  اَسہِ  تُہٕندِ  خٲطرٕ  تِم  خاندارِنہِ  حلال  کرِمَژٕ  یُہُنٛد  مہر  تۅہیہِ  ادا  چُھو  کۆرمُت  تہٕ  یِمہٕ  (احکام  الٰہی  مطٲبق)  تُہٕنزٕ  ملکیت  چھے٘،  تہٕ  یِمہٕ  تۅہیہِ  اللہ  تعالیٰ  ہن  مالِ  غنیمتس  منٛز  عطا  چھے٘  کرِمَژٕ،  تہٕ  تُہٕندین  پیٚترن  ہٕنزٕ  کورِ،  بیٚیہِ  تُہنٛزن  پۅپھن  ہٕنزٕ  کورِ،  بیٚیہِ  تُہٕندین  مامن  ہٕنزٕ  کورِ،  بیٚیہِ  تُہٕنزن  ماسن  ہٕنزٕ  کورِ،  یِمَو  تۅہیہِ  سٍتۍ  ہجرت  چھے٘  کٔرمٕژ  بیٚیہِ  کانٛہہ  تہِ  مومن  خاتون  بشرطیکہ  سۅ  دِیہِ  پَنُن  پان  نبی  (صلی  اللہ  علیہ  وسلم)  سندِ  (نکاح)  خٲطرٕ  تہٕ  نبی  (صلی  اللہ  علیہ  وسلم  تہِ) کرن  تس  پننِس  نکاحس  منٛز  رٹنُک  ارادٕہ  (یِمہٕ  سارے  چھے٘  تۅہیہِ  پیٚٹھ  حلال)،  (یہِ  حکم)  چُھ  صرف  تُہٕندِ  خٲطرٕ  خاص  (اُمت  کیٚن)  مومنن  خٲطرٕ  نہٕ  کینہہ،  پٔزۍپٲٹھۍ  چُھ  اَسہِ  پے  یِکینژھاہ  اَسہِ  تِمن  (مسلمانن)  پیٚٹھ  تِہٕنزن  خاندارِنیٚن  تہٕ  تِہِندِس  ملکیتس  منٛز  شٲمل  کنیزن  متعلق  فرض  چُھ  کۆرمُت،  (مگر  تُہٕندِس  حقس  منٛز  چُھ  تعدادِ  ازواج  کہ  حلال  آسنُک  خصوصی  حکم  آمہِ  موجوب)  تاکہ  تۅہیہِ  پیٚٹھ  روزِ  نہٕ  (اُمتس  منٛزخاتونن  ہٕندِس  تعلیم  و  تربیت  کِس  وسیع  انتظامس  منٛز)  کانٛہہ  تنگی،تہٕ  اللہ  تعالیٰ  چُھ  بۆڈ  بخشن  وول  بۆڈ  رحم  کرن  وول۔"
  },
  {
    "verse_id": 51,
    "translation": "(اے  ٹاٹھہِ!  تۅہیہِ  چُھو  اختیار)  تِمَو  منٛزٕ  یۅسہٕ  (زوجہ)  یژھیوٗن  (پننہِ  وارِ  پیٚٹھ)  تھٲوِیوٗن  پتھ  تہٕ  یۅسہٕ  یژھیوٗن  تس  دِیِو  پانس  نِشہِ  (گۅڈٕ)  جاے،  تہٕ  یِمن  سٍتۍ  تۅہیہِ  (عارضی)  دوٗریٚر  اوسُو  اختیار  کۆرمُت  تِم  أنِیوٗکھ  تۆہۍ  (پننہِ  قربت  خٲطرٕ)  تیٚلہِ  چُھنہٕ  تۅہیہِ  پیٚٹھ  کانٛہہ  حرج،  اَمہِ  سٍتۍ  سپدِ  یہِ  زِ  تِہٕنزن  أچھن  پیٚیہِ  (تُہٕندِ  دیدارٕ  سٍتۍ)  شیہجار  تہٕ  تِمہٕ  روزن  نہٕ  دِل  مَلوٗل  تہٕ  تِمہٕ  سارے  روزن  تَمہِ  سٍتۍ  رٲضۍیِکینژھاہ  تۅہیہِ  تِمن  عطا  چُھو  کۆرمُت،  تہٕ  اللہ  تعالیٰ  چُھ  زانان  یِکینٛژھاہ  تُہٕندیٚن  دِلن  منٛز  چُھ،  تہٕ  اللہ  تعالیٰ  چُھ  وارٕ  پٲٹھۍ  زانن  وول  بۆڈبُردبار۔"
  },
  {
    "verse_id": 52,
    "translation": "اَمہِ  پتہٕ  (زِ  تِمَو  چھے٘  دنیٲوی  فٲیدن  پیٚٹھ  تُہٕندِس  رضاہس  تہٕ  خدمتس  ترجیح  دِژمٕژ)  چھَنہٕ  تُہٕندِ  خٲطرٕ  تہِ  مزید  خاتونہٕ  (نکاحس  منٛز  رٹنہِ)  حلال  (تاکہ  یِمَے  ازواجہِ  روزن  پننِس  شرفس  منٛز  ممتازیعنی  بجر  تھزر  روزیٚکھ  برقرار)  تہٕ  یِتہِ  چُھنہٕ  جٲیز  زِ  (کینٛژھن  ہٕندِس  طلاق  کِس  صورتس  منٛز  یہِ  تعداد  سون  حکم  زٲنِتھ  برقرار  تھاونہٕ  خٲطرٕ)  رٔٹیوٗکھ  تۆہۍ  تِہِندِ  بدلہٕ  باقی  ازواج  (نکاحس  منٛز)  اگر  چہ  تۅہیہِ  تِہُنٛد  حُسن  (سیرت  تہٕ  اخلاق  تہٕ  دین  کہ  اشاعتُک  سلیقہٕ)  کوتاہ  تہِ  مٲرۍ  مۆند  باسہِ  مگر  یۅسہٕ  کنیز  (سانہِ  حکمہٕ  سٍتۍ)  تُہٕندِس  ملکیتس  منٛز  آسہِ  (سۅ  چھے٘  جٲیز)  تہٕ  اللہ  تعالیٰ  چُھ  پۯتھ  چیزس  پیٚٹھ  نظرتھٲوِتھ۔"
  },
  {
    "verse_id": 53,
    "translation": "اے  ایمان  والیو!نبیِ  (مکرّم  صلی  اللہ  علیہ  وسلم)  سٕندیٚن  گھرن  منٛز  مَہ  ٲسِو  دٲخل  سپدان  اَمہِ  وَرٲے  زِ  تۅہیہِ  یِیَو  کھیٚنہٕ  خٲطرٕ  اجازت  دِنہٕ  (پتہٕ)  مَہ  ٲسِو  (وقتہٕ  برونٹھُے  وٲتِتھ)  کھیٚن  تیار  سپدنٕکۍ  پۯارن  وٲلۍ  بنان،  آییٚلہِ  تۅہیہِ  ناد  آسہِ  دِنہٕ  یِوان  اَدٕ  ٲسِو  اندر  اَژان  پتہٕ  ییٚلہِ  کھیٚن  مۅکلٲوِو  کھیٚتھ  تیٚلہِ  ٲسِو  (تَتہِ  تھۆد  ؤتِتھ)  فوراً  نیران  تہٕ  تَتہِ  مَہ  ٲسِو  کتھن  منٛز  مَس  گٔژِھتھ  بِہن  وٲلۍ  بنان۔  یقینا  چُھ  تُہُنٛد  یِتھہٕ  پٲٹھۍ  (ژیرتام  بِہتھ)  روزُن  (مکرّم)  نبی  یس  (صلی  اللہ  علیہ  وسلم)  تکلیف  دِوان  تہٕ  تِم  چِھو  توہیہِ  (نیرنہٕ  خٲطرٕ  وننس)  مندچھان  تہٕ  اللہ  تعالیٰ  چُھنہٕ  حقٕچ  کتھ  وننس  مندچھان،  تہٕ  ییٚلہِ  تۆہۍ  تِمن  (ازواجِ  مطہّراتن)  کانٛہہ  سامانہٕ  مٔنگِو  تیٚلہِ  ٲسِو  تِمن  پردٕہ  پٔتۍ  کِنۍ  پٕۯژھان،  یہِ  (ادب)  چُھ  تُہٕندین  دِلن  ہٕندِخٲطرٕ  تہٕ  تِہِندیٚن  دِلن  ہٕندِ  خٲطرٕ  سیٚٹھاہ  پاکی  ہُنٛد  سبب،  تہٕ  تُہٕندِ  خٲطرٕ  چُھنہٕ  (ہرگزجٲیز)  زِ  تۆہۍ  واتنٲوِو  رسول  اللہ  ہس  (صلی  اللہ  علیہ  وسلم)  تکلیف  تہٕ  نَہ  چُھ  یہِ  (جٲیز)  زِ  تۆہۍ  کٔرِو  تِمن  پتہٕ  زانٛہہ  تہِ  تِہٕنزن  (مطہرات)  اَزواجن  سٍتۍ  نکاح،  بے  شک  چُھ  یہِ  اللہ  تعالیٰ  ہس  نزدیک  سیٚٹھاہ  بۆڈ  (گناہ)۔"
  },
  {
    "verse_id": 54,
    "translation": "خواہ  تۆہۍ  کانٛہہ  چیز  نۆن  کٔڑۍتو  یا  تھٲوِتو  کٔھٹِتھ  بے  شک  چُھ  اللہ  تعالیٰ  پۯتھ  چیزس  وارٕ  پٲٹھۍ  زانن  وول۔"
  },
  {
    "verse_id": 55,
    "translation": "تِمن  پیٚٹھ  چُھنہٕ  (پردٕہ  نَہ  کرنس  منٛز)  کانٛہہ  گناہ  پننیٚن  (اصلی)  مالیٚن  نِشہِ،  تہٕ  نَہ  پننیٚن  نیچویٚن  نِشہِ  تہٕ  نَہ  پننیٚن  باین  نِشہِ،  تہٕ  نَہ  پننیٚن  بابتھٕرن  نِشہِ  تہٕ  نَہ  پننیٚن  بیٚنتھٕرن  نِشہِ  تہٕ  نَہ  پننیٚن  (مسلمان)  خاتونن  تہٕ  نَہ  پننیٚن  ملکیتی  کنیزن  نِشہِ،  تۆہۍ  تھٲوِواللہ  تعالیٰ  سُنٛد  تقویٰ  (برقرار)،  بے  شک  چُھ  اللہ  تعالیٰ  پۯتھ  چیزس  پیٚٹھ  گواہ  تہٕ  وُچھن  وول۔"
  },
  {
    "verse_id": 56,
    "translation": "بے  شک  چُھ  اللہ  تعالیٰ  تہٕ  تٔمۍ  سٕندۍ  (سٲری)  فرشتہ  (مکرّم)  نبیِ  یس  (صلی  اللہ  علیہ  وسلم)  پیٚٹھ  درودٕ  سوزان  روزان،  اے  ایمان  والیو!  تۆہۍ  (تہِ)  ٲسِو  تِمن  پیٚٹھ  درودٕ  سوزان  تہٕ  سیٚٹھاہ  سلام  سوزان۔"
  },
  {
    "verse_id": 57,
    "translation": "بے  شک  یِم  لُکھ  اللہ  تعالیٰ  ہس  تہٕ  تٔمۍ  سٕندِس  رسولس  (صلی  اللہ  علیہ  وسلم)  تکلیف  چِھ  دِوان  اللہ  تعالیٰ  چُھ  تِمن  پیٚٹھ  دنیا  ہس  تہٕ  ٲخرتس  منٛز  لعنت  سوزان  تہٕ  تٔمۍ  چُھ  تِہِندِ  خٲطرٕ  ذلّت  دِنہٕ  وول  عذاب  تیار  کٔرِتھ  تھوومُت۔"
  },
  {
    "verse_id": 58,
    "translation": "تہٕ  یِم  لُکھ  مومن  مردن  تہٕ  مومن  خاتونن  تکلیف  چِھ  دِوان  اَمہِ  وَرٲے  زِ  تِمَو  آسہِ  کیہنٛہ  (خطا)  کۆرمُت  تیٚلہِ  رۆٹ  تِمَو  بے  شک  بہتانُک  تہٕ  ٹاکارٕہ  گناہُک  بار  (پننِس  کلس  پیٚٹھ)۔  "
  },
  {
    "verse_id": 59,
    "translation": "اے  نبی!  پننیٚن  خاندارِنیٚن  تہٕ  پننیٚن  صاحبزادین  تہٕ  مسلمانن  ہٕنزن  خاتونن  فرمٲوِو  زِ  (نیٚبر  نیرنہٕ  وقتہٕ)  ٲسِن  پننہِ  ژادرٕ  پانس  پیٚٹھ  وَلان،  اَمہِ  سٍتۍ  سپدِ  یہِ  زِ  تِمہٕ  یِن  پۯزٕ  ناونہٕ  (زِ  تِمہٕ  چھے٘  پاکدامن  آزاد  خاتونہٕ)  پتہٕ  یِیہِ  نہٕ  تِمن  (آوارٕہ  کنیزٕ  سمجھِتھ  غلطی  کِنۍ)  تکلیف  دِنہٕ،  تہٕ  اللہ  تعالیٰ  چُھ  بۆڈ  بخشن  وول  بۆڈ  رحم  کرن  وول۔"
  },
  {
    "verse_id": 60,
    "translation": "اگر  منافق  لُکھ  تہٕ  تِم  لُکھ  یہِندیٚن  دِلن  منٛز  (رسول  صلی  اللہ  علیہ  وسلمن  سٍتۍ  بغض  تہٕ  گستٲخی  ہٕنز)  بیمٲرۍ  چھے٘،  تہٕ  (یِتھے  پٲٹھۍ)  مدینس  منٛز  اَپزِ  افواہ  پٔھہلاون  وٲلۍ  لُکھ  آے  نہٕ  (رسول  صلی  اللہ  علیہ  وسلمن  تکلیف  واتناونہٕ  نِشہِ)  باز  تیٚلہِ  کروو  أسۍ  تۆہۍ  تِمن  پیٚٹھ  ضرور  مسلط  پتہٕ  ہیٚکن  نہٕ  تِم  مدینس  منٛز  تُہٕنزِ  ہمسایگی  منٛز  ٹٔھہرِتھ  مگر  کمٕے  (دۅہن)۔"
  },
  {
    "verse_id": 61,
    "translation": "(یِم)  لعنت  کرنہٕ  آمٕتۍ  (لڑایہِ  گٔرۍ،  دہشت  گرد،  فسٲدۍ  تہٕ  ریاستس  خلاف  بغاوت  چن  سٲزِشن  منٛز  ملوث)  لُکھ  ییٚتہِ  تہِ  لبنہٕ  یِن،  گرفتار  گژھن  کرنہٕ  یِنۍ  تہٕ  اَکھ  اَکھ  گژِھہ  (عبرتُک  نشانہٕ  بنٲوِتھ  تِہٕنزن  بغاوت  چن  کارروٲین  ہٕندِ  سزا  رٔنگۍ)  قتل  یُن  کرنہٕ  (تاکہ  یِم  خطرات  اَمنس  آسن  تِم  گژھن  صاف)۔"
  },
  {
    "verse_id": 62,
    "translation": "اللہ  تعالیٰ  سُنٛد  (یۅہے)  سنت  چُھ  تِمن  لُکن  منٛز  (تہِ  جٲری  روٗدمُت)  یِم  گۅڈٕ  گُذریمتۍ  چِھ،  تہٕ  تۆہۍ  وُچِھو  نہٕ  اللہ  تعالیٰ  سٕندِس  دستورس  منٛز  ہرگز  کانٛہہ  تبدیلی۔"
  },
  {
    "verse_id": 63,
    "translation": "لُکھ  چِھو  تۅہیہِ  قیامتس  (یعنی  قیامت  کِس  وقتس)  متعلق  پٕۯژھان۔  فرمٲوِو،  اَمِیُک  علم  چُھ  اللہ  تعالیٰ  سٕے  نِشہِ،  تہٕ  تۆہۍ  کٔمۍ  کٔرۍنَو  باخبر  بنان  چُھ  قیامت  آسہِ  نکھے  وٲژمٕژ۔"
  },
  {
    "verse_id": 64,
    "translation": "بے  شک  چھے٘  اللہ  تعالیٰ  ہن  کٲفرن  پیٚٹھ  لعنت  کٔرمٕژ  تہٕ  تِہِندِ  خٲطرٕ  چُھن  (جہنمُک)  شعلہٕ  وُن  نار  تیار  کٔرِتھ  تھوومُت۔"
  },
  {
    "verse_id": 65,
    "translation": "یَتھ  منٛز  تِم  ہمیشہ  تہٕ  ہمیشہ  روزن  وٲلۍ  چِھ۔  نَہ  لبن  تِم  کانٛہہ  حمایت  کرن  وول  تہٕ  نَہ  کانٛہہ  مددگار۔"
  },
  {
    "verse_id": 66,
    "translation": "ییٚمہِ  دۅہ  تِہِندۍبُتھۍ  جہنم  کِس  نارس  منٛز  (باربار)  دُبہٕ  یِن  پھِرنہٕ  (پتہٕ)  ونن  تِم،  اے  کاش!  اَسہِ  آسِہے  اللہ  تعالیٰ  سٕنز  اطاعت  کٔرمٕژ  تہٕ  اَسہِ  آسِہے  رسول  (صلی  اللہ  علیہ  وسلم)  سٕنز  اطاعت  کٔرمٕژ۔"
  },
  {
    "verse_id": 67,
    "translation": "تہٕ  تِم  ونن،  اے  سانہِ  ربّہ!  بے  شک  اوس  اَسہِ  پننیٚن  سردارن  تہٕ  پننیٚن  زٕٹھیٚن  ہُنٛد  وَنُن  مونمُت  پتہٕ  ڈٲلۍ  أسۍ  تِمَو  (سیٚزِ)  وَتہِ  نِشہِ۔"
  },
  {
    "verse_id": 68,
    "translation": "اے  سانہِ  ربّہ!  تِمن  دِ  دۅگنہٕ  عذاب  تہٕ  تِمن  پیٚٹھ  کر  سیٚٹھاہ  بٔڑلعنت۔"
  },
  {
    "verse_id": 69,
    "translation": "اے  ایمان  والیو!  تۆہۍ  بٔنۍ  زیٚو  نہٕ  تِمن  لُکن  ہٕندۍ  پٲٹھۍ  یِمَو  موسیٰ  ہس  (علیہ  السلام  گستٲخی  ہٕنزو  کتھو  سٍتۍ)  تکلیف  واتنوو  پتہٕ  کٔرۍ  تِم  اللہ  تعالیٰ  ہن  تِمَو  کتھو  نِشہِ  بے  عیب  ثٲبت  یِمہٕ  تِم  ونان  ٲسۍ،  تہٕ  تِم  (موسیٰ  علیہ  السلام)  ٲسۍ  اللہ  تعالیٰ  ہس  نِشہِ  سیٚٹھاہ  تھدِ  پایِکۍ  تہٕ  عظمت  وٲلۍ۔"
  },
  {
    "verse_id": 70,
    "translation": "اے  ایمان  والیو!  اللہ  تعالیٰ  ہس  ٲسِو  کھوژان  بیٚیہِ  ٲسِو  صحیح  تہٕ  سیۆد  کتھ  ونان۔"
  },
  {
    "verse_id": 71,
    "translation": "سُہ  کرِ  تُہٕندِ  خٲطرٕتُہٕندۍ  (سٲری)  اعمال  درست  تہٕ  تُہٕندۍ  گناہ  کرِ  تُہٕندِ  خٲطرٕ  معاف،  تہٕ  یُس  شخص  اللہ  تعالیٰ  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنز  فرمانبردٲری  چُھ  کران  تیٚلہِ  گٔیہِ  تس  بے  شک  بٔڑ  کامیٲبی  حٲصل۔"
  },
  {
    "verse_id": 72,
    "translation": "بے  شک  کۆراَسہِ  (اطاعتُک)  امانت  آسمانن  تہٕ  زمینس  تہٕ  پہاڑن  پیٚٹھ  پیش  پتہٕ  کۆر  تِمَو  یہِ  (بار)  تُلنہٕ  نِشہِ  انکار  تہٕ  اَمہِ  نِشہِ  کھوٗژۍ  تہٕ  انسانن  تُل  سُہ،  بے  شک  چُھ  سُہ  (پننِس  جانس  پیٚٹھ)  بٔڑ  زیادتی  کرن  وول  (امانت  کِس  ادا  کرنس  منٛز  کوتاہی  ہٕندِ  انجام  نِشہِ)  چُھ  سیٚٹھاہ  بے  خبر  تہٕ  نادان۔"
  },
  {
    "verse_id": 73,
    "translation": "(یہِ  چُھ)  اَمہِ  موجوب  زِ  اللہ  تعالیٰ  دِیہِ  منافق  مردن  تہٕ  منافق  زنانن  تہٕ  مشرک  مردن  تہٕ  مشرک  زنانن  عذاب  تہٕ  اللہ  تعالیٰ  کرِ  مومن  مردن  تہٕ  مومن  خاتونن  ہُنٛد  توبہٕ  قبول،  تہٕ  اللہ  تعالیٰ  چُھ  سیٚٹھاہ  معاف  کرن  وول  بۆڈ  رحم  کرن  وول۔"
  }
]