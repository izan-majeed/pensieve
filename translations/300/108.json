[
  {
    "verse_id": 1,
    "translation": "﴿اے  نبیؐ﴾  اَسہِ  کوٚرُو  تۅہیِہ  کوثر  عطا۔  ﴿کوثر  نِشہِ  چُھ  مُراد  دُنیا  تہٕ  ٲخرتٕکۍ  بے شمار  رٕژَر،  یِمن  منٛز  حشرٕکہ  دۅہُک  حوضِ  کوثر  تہٕ  جنتچٕ  کۅل  کوثر  تہِ  شٲمل  چھےٚ۔﴾"
  },
  {
    "verse_id": 2,
    "translation": "پس  توٚہۍ  پٔرِو  پننِس  رب  سٕنٛدی  خٲطرٕ  نماز  تہٕ  بیٚیہِ  کٔرِو  قربٲنی۔"
  },
  {
    "verse_id": 3,
    "translation": "تُہُنٛد  دُشمنٕے  چُھ  موٗلہٕ  ژوٚٹ۔  ﴿کٲفر  ٲسۍ  حضور  صلی  اللہ  علیہ و سلمن  اَبَتر  اَتھ  معنِیَس  منٛز  وَنان  زِ  تِم  چِھ  پننہِ  قومہٕ  نِشہِ  تہِ  ژھیٚنہٕ  گٔمٕتۍ،  تہٕ  تِہُنٛد  کانٛہہ  نرینہٕ  اولاد  تہِ  روٗد  نہٕ  زندٕہ۔  اَمہِ  موجوب  ٲسۍ  تِم  سمجھان  زِ  حضورؐ  سپدن  بے نام  و  نشان۔  اَتھ  پیٚٹھ  آو  فرماونہٕ  زِ  بے نام  و  نشان  گژھن  نہٕ  حضورؐ  بلکہ  گژھن  تِہنٛدۍ  دُشمن۔﴾"
  }
]