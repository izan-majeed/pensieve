[
  {
    "verse_id": 1,
    "translation": "قَسم  چُھ  راتُک  ییٚلہِ  سۅ  وَلان  چھےٚ  عالمس  گٹہِ  سٍتۍ،"
  },
  {
    "verse_id": 2,
    "translation": "بیٚیہِ  چُھ  قسم  دۅہُک  ییٚلہِ  سُہ  روشن  چُھ  سپدان،"
  },
  {
    "verse_id": 3,
    "translation": "بیٚیہِ  چھُ  قسم  تس  ذات  سُند  ییٚمۍ  نَر  تہٕ  مادٕ  پٲدٕ  کٔرۍ،  (یِمن  قسمن  ہُند  جواب  چھُ  اَمہِ  پتہٕ  یعنی  یِم  قسم  کتھ  پٮ۪ٹھ  آے  ہاونہٕ)"
  },
  {
    "verse_id": 4,
    "translation": "یَتھ  پٮ۪ٹھ  کہ  بے  شک  تُہنزٕ  کوٗششہِ  یعنی  عملہٕ  چھےٚ  مختلف  (کٲنٛسہِ  ہٕنٛز  عمل  چھےٚ  رٕژ  تہٕ  جان،  کٲنسہِ  ہٕنز  عمل  چھےٚ  یچھ  تہٕ  خراب۔  یِتھے  پٲٹھۍ  چھِ  اَمِکۍ  ثمرات  و  نتٲئج  تہِ  مختلف،  رٕژِ  عملہِ  چھُ  رُت  جزا  یچھ  عملہِ  چھُ  یچھ  سزا،  تَمِچ  مثال  گٔے)"
  },
  {
    "verse_id": 5,
    "translation": "پس  ییٚمۍ  خداے  سٕنزِ  وَتہٕ  اندر  دِیُت  مال  پنُن  توپتہٕ  کھوژ  خبر  چھا  قبول  کرِمہٕ  کِنہٕ  رَد  کریٚم۔"
  },
  {
    "verse_id": 6,
    "translation": "بیٚیہِ  زونُن  پوٚز  رُت  کلمہٕ  یعنی  کلمہ  توحید،  اختیار  کوٚرُن  دینِ  اسلام۔"
  },
  {
    "verse_id": 7,
    "translation": "پس  کرو  أسۍ  تٔہندِ  راحت  کہ  چیزٕہ  خٲطرٕہ  سامان  مہیّا۔  (راحت  کہ  چیزٕہ  أندرٕہ  چھُ  مُراد  رٕژ  عمل،  رٕژِ  عملہِ  ہٕندِ  وٲسطہ  کَرہوس  عطا  جنت۔)"
  },
  {
    "verse_id": 8,
    "translation": "وۅنۍ  ییٚمۍ  واجب  حقوق  ادا  کرنہٕ  نِشہِ  بخُل  کوٚر  بیٚیہِ  خدایس  کھۅژنہٕ  بدلہٕ  لوگُن  بے  پرواہ۔"
  },
  {
    "verse_id": 9,
    "translation": "بیٚیہِ  گٕنزرُن  اَپُز  رُت  کلمہٕ  یعنی  اسلام  کوٚرُن  نہٕ  قبول۔"
  },
  {
    "verse_id": 10,
    "translation": "تیٚلہِ  کرو  أسۍ  تَس  تٔہندِ  خٲطرٕ  سختی  تہٕ  تکلیفک  سامان  مہیا،  (تکلیف  کہ  چیزٕہ  سٍتۍ  چھُ  مُراد  یچھ  عمل،  یچھ  عملہِ  ہٕندِ  وٲسطہ  نارِ  جہنم۔)"
  },
  {
    "verse_id": 11,
    "translation": "کانٛہہ  فٲیدٕہ  دِیہِ  نہٕ  تس  مال  و  دولت  پَنُن  ییٚلہِ  بُتھۍ  کِنۍ  پیٚیہِ  تہٕ  ڈۅلہٕ  گژِھہ  سُہ  نارِ  جہنمس  اندر۔"
  },
  {
    "verse_id": 12,
    "translation": "واقعی  سانہِ  مَٹہِ  اوس  تفضل  و  احسان  موجوب  وَتھ  ہاوٕنۍ۔  (سۅ  وَتھ  ہٲو  اَسہِ  وارٕہ  پٲٹھۍ،  پس  کٔر  کٲنسہِ  اختیار  ایمان  و  اطاعتٕچ  وَتھ،  کٲنسہِ  کٔر  اختیار  کفر  و  نافرمٲنی  ہٕنٛز  وَتھ۔  ییٚمہِ  قسمٕچ  کانٛہہ  شخص  وَتھ  اختیار  کرِ  تَمے  قسمُک  پھل  تُلہِ  سُہ۔)"
  },
  {
    "verse_id": 13,
    "translation": "کیازِ  سٲنِسٕے  اَتھس  تہٕ  اختیارس  منٛز  چھُ  ٲخرت  تہِ  دنیا  تہِ،  (دنیاہس  منٛز  کٔرۍ  اَسہِ  احکام  مقرر  یِمَو  لوٗکو  تِمَو  احکامو  موجوب  عمل  کٔر  تِمن  یِیہِ  رٕژ  موٚزوٗرۍ  دِنہٕ  ٲخرتس  اندر،  یِمَو  تِمن  احکامن  ہٕنٛز  مخالفت  کٔر  تِمن  یِیہِ  ٲخرتس  اندر  پوٗرٕہ  سزا  دِنہٕ  ییٚمِیُک  بیان  کرنہٕ  آو۔)"
  },
  {
    "verse_id": 14,
    "translation": "پس  کوٚرمَو  مےٚ  بیم  تَمہِ  نارُک  یُس  شعلہٕ  ماران  تہٕ  ریٚہہ  ترٛاوان  چھُ۔"
  },
  {
    "verse_id": 15,
    "translation": "تَتھ  نارس  منٛز  واتِنہٕ  ہمیشگی  ہنٛد  خٲطرٕہ  مگر  سُے  شخص  یُس  یژ  شقی  تہٕ  بدبخت  آسہِ۔"
  },
  {
    "verse_id": 16,
    "translation": "ییٚمۍ  اَپُز  گٕنزُر  دینِ  حق  تہٕ  پیغمبرِ  برحق  بیٚیہِ  کٔرٕنۍ  روگردٲنی۔"
  },
  {
    "verse_id": 17,
    "translation": "قریب  چھُ  کہ  بیٚیہِ  یِیہِ  تَمہِ  نارٕہ  نِشہِ  لوٚب  تھاونہٕ  تہٕ  پَتھ  رٹنہٕ  سُہ  شخص  یُس  سٮ۪ٹھاہ  متقی  تہٕ  پرہیزگار  آسہِ۔"
  },
  {
    "verse_id": 18,
    "translation": "یُس  مال  پنُن  خرچ  کران  چھُ  محض  ییٚمہِ  غرضہٕ  خٲطرٕہ  کہ  سُہ  گوٚژھ  گناہو  نِشہِ  پاک  سپدُن،  (یعنی  محض  خداے  سٕنز  رضا  مندی  حاصل  کرنہٕ  خٲطرٕہ،  اگرچہ  یِمن  آیاتِ  کریمن  ہٕندۍ  الفاظ  چھِ  عام  مگر  سببِ  نزول  چُھ  یِمن  آیاتِ  کریمن  ہُند  قصہ  حضرت  ابو بکر صدیقؓ  ییٚلہِ  تِمو  بلالِ  حبشیؓ  وغیرٕہ  صحابہٕ  صٲب  کٲفرن  نِشہِ  مۅلۍ  ہیٚتھ  محض  خداے  سٕندِ  رضا  خٲطرٕہ  آزاد  کٔرۍ۔  چنانچہ  تفسیرِ  دُرمنثورس  اندر  چھُ  وارِیاہو  رِوایتو  یِی  ذکر  کرنہٕ  آمُت۔)"
  },
  {
    "verse_id": 19,
    "translation": "چھُنہٕ  کٲنسہِ  أکۍ  سُند  تَس  نِشہِ  کانٛہہ  حقَہ  تہٕ  احسانَہ  تَمہِ  کُے  بدلہٕ  تہٕ  عوض  کیا  آسِہےٕ  تس  دِنہٕ  یِوان۔"
  },
  {
    "verse_id": 20,
    "translation": "مگر  چھُ  سُہ  مال  پنُن  خرچ  کران  محض  پننِس  بٔڈِس  تہٕ  تٔھدِس  پروردگارٕہ  سُند  رضا  ژھانڈنہٕ  خٲطرٕہ۔"
  },
  {
    "verse_id": 21,
    "translation": "سُہ  شخص  سپدِ  برٛونٹھ  ضرور  مقصدس  تہٕ  مطلبس  واتنہٕ  سٍتۍ  خۅش  تہٕ  رٲضۍ۔"
  }
]