[
  {
    "verse_id": 1,
    "translation": "اے  لوٗکو!  پننِس  ربّس  روٗزِو  کھوژان۔بے  شک  چُھ  قیامتُک  بِنیُل  سیٚٹھاہ  سخت  چیز۔"
  },
  {
    "verse_id": 2,
    "translation": "ییٚمہِ  دۅہ  تۆہۍ  سۅ  وُچھوٗن  پۯتھ  کٲنسہِ  دۅد  چاوَن  واجِنہِ  (ماجہِ)  گژِھہ  سُہ  (بچہ)  مٔشِتھ  یس  سۅ  دۅد  ٲس  چاوان  تہٕ  پۯتھ  کانٛہہ  حمل  واجِنۍ  خاتون  دِیہِ  پَنُن  حمل  دٲرِتھ  تہٕ  (اے  وُچھن  والہِ!)  ژٕ  وُچھہکھ  لُکھ  نشہ  (کِس  حالتس)  منٛز  ییٚلہِ  زن  تِم  (حقیقتس  منٛز)  نشس  منٛز  آسن  نہٕ  البتہ  اللہ  تعالیٰ  سُنٛد  عذاب  (بٕے)  آسہِ  (تیوٗتاہ)  سخت  (زِ  پۯتھ  کٲنسہِ  شخصس  ڈلن  کٲڈۍ)۔"
  },
  {
    "verse_id": 3,
    "translation": "تہٕ  کینہہ  لُکھ  چِھ  (تِتھۍ)  یِم  اللہ  تعالیٰ  سٕندِس  بارس  منٛز  علمہٕ  تہٕ  گاٹہٕ  جارٕ  وَرٲے  چِھ  ژُوان  تہٕ  پۯتھ  کٲنسہِ  بُتھۍ  پھِرِس  شیطان  سٕنز  چِھ  پٲروی  کران۔"
  },
  {
    "verse_id": 4,
    "translation": "ییٚمِس  (شیطان)  سٕندِس  بارس  منٛز  لیٚکھنہٕ  چُھ  آمُت  زِ  یُس  شخص  تس  سٍتۍ  یارٕز  تھاوِ  تس  ڈالہِ  سُہ  وَتھ  بیٚیہِ  ہاوِ  تس  جہنم  کہ  عذابٕچ  وَتھ۔"
  },
  {
    "verse_id": 5,
    "translation": "اے  لوٗکو!  اگر  تۅہیہِ  (مرنہٕ  پتہٕ)  زندٕہ  گژھنس  منٛز  شک  چُھو  تیٚلہِ  (کٔرِو  پننِس  تخلیقس  تہٕ  پھانپھلنس  پیٚٹھ  غور  زِ)  کٔر  اَسہ  تُہٕنٛز  تخلیق  (ےعنی  تخلےقچ  کیمیٲیی  ابتدا)  میٚژِ  نِشہِ  پتہٕ  (حیاتیٲتی  ابتدأ)  اکہِ  تولیدی  قطرٕہ  نِشہِ  پتہٕ  (ماجہِ  ہٕنزِبچہِ  دانہِ  منٛزدٕرکہِ  ہٕندِس  صورتس  منٛز)  معلّق  وجود  نِشہِ  پتہٕ  اکہِ  (تِتھہِ)  ماز  پھلہِ  نِشہِ  یُس  دندو  سٍتۍ  ژوپمُت  ہیوٗ  باسان  چُھ،یَتھ  منٛز  کینٛژھن  تانن  ہٕنز  ابتدٲیی  تخلیق  نٔنۍ  چھے٘  دۯامٕژ  تہٕ  کینٛژھن  (تانن)  ہٕنز  تخلیق  آیہِ  نہٕ  وُنہِ  عملہِ  منٛز  تاکہ  أسۍ  کرو  تُہٕندِ  خٲطرٕ  (پننہِ  قدرتُک  تہٕ  پننہِ  کلامُک  حق  آسُن)  ظٲہر،تہٕ  أسۍ  یُس  یژھان  چِھن  بچہِ  دانیٚن  منٛز  چِھن  مقرر  وقتس  تام  ٹٔھہرٲوِتھ  تھاوان  پتہٕ  چِھو  أسۍ  تۆہۍ  شُر  بنٲوِتھ  کڑان،  پتہٕ (چِھ  تُہٕنز  پرورش  کران)  تاکہ  تۆہۍ  وٲتِو  پننہِ  جوٲنی  تام،  تہٕ  تۅہیہِ  منٛز  چِھ  تِم  تہِ  یِم  (جلدٕے)  مَران  چِھ  تہ  کینہہ  چِھ  تِم  یِم  سیٚٹھاہ  ناکارٕہ  وٲنسہِ  تام  واتناونہٕ  چِھ  یِوان  تاکہ  (سُہ  شخص  وُچھہِ  یہِ  منظر  تہِ  زِ)  سورُے  کینہہ  زاننہٕ  پتہٕ  چُھنہٕ  (وۅنۍ  بیٚیہِ)  سہُ  کہِنۍ  (تہِ)  زانان،تہٕ  ژٕ  چُھکھ  زمین  بالکل  خۅشک  (مۅردٕ)  وُچھان  پتہٕ  ییٚلہِ  أسۍ  اَتھ  پیٚٹھ  آب  چِھ  تۯاوان  پتہٕ  چھے٘  اَتھ  منٛز  تازگی  تہٕ  شادٲبی  ہٕنز  حرکت  یِوان  تہٕ  سۅ  چھے٘  پھۅلُن  تہٕ  پھانٛپھلُن  لاگان  پتہٕ  چھے٘  خۅش  کروٕنیو  کُلیو  کٹیو  منٛزٕ  پرتھ  قٔسمٕکۍجورٕ  وۅپداوان۔"
  },
  {
    "verse_id": 6,
    "translation": "یہِ  (سورُے  کینہہ)  چُھ  اَمہِ  موجوب  (سپدان  روزان)  زِ  اللہ  تعالیٰ  ہٕے  چُھ  پۆز  (خٲلق  تہٕ  ربّ)  تہٕ  بے  شک  چُھ  سُے  مۅردن  (بے٘  زُوَن)  زندٕہ  (زُودار)  کران  تہٕ  پٔزۍپٲٹھۍ  چُھ  سُہ  پۯتھ  چیزس  پیٚٹھ  قدرت  تھاوان۔"
  },
  {
    "verse_id": 7,
    "translation": "تہٕ  بے  شک  چھے٘  قیامت  یِنہٕ  واجِنۍ  اَتھ  منٛز  چُھنہٕ  کانٛہہ  شک  تہٕ  یقینا  تُلہِ  اللہ  تعالیٰ  تِمن  لُکن  زندٕہ  کٔرِتھ  یِم  قبرن  منٛز  آسن۔"
  },
  {
    "verse_id": 8,
    "translation": "تہٕ  لُکو  منٛزٕ  چِھ  کینہہ  تِتھۍ  تہِ  یِم  اللہ  تعالیٰ  سٕندِس  (ذاتس  تہٕ  صفاتن  تہٕ  طاقتن  ہٕندِس)  بارس  منٛز  ژُوان  چِھ  روزان  علمہٕ  تہٕ  گاٹہٕ  جارٕ  وَرٲے  تہٕ  کُنہِ  ہدایت  تہٕ  ثبوٗت  وَرٲے  تہٕ  کُنہِ  ٹاکارٕہ  کتابِہ  وَرٲے  (یۅسہٕ  آسمانہٕ  پیٚٹھہٕ  نٲزل  آسہِ  گٔمٕژ)۔"
  },
  {
    "verse_id": 9,
    "translation": "پنٕنۍ  گردن  (تکبر  سان)  مُرِتھ  تاکہ  (باقین  تہِ)  ڈالہِ  اللہ  تعالیٰ  سٕنزِ  وَتہِ  نِشہِ،  تس  خٲطرٕ  چھے٘  دنیاہس  منٛز  (تہِ)  رسوٲیی  تہٕ  قیامت  کہ  دۅہ  وُچھناوون  أسۍ  سُہ  زالن  والہِ  عذابُک  مزٕہ۔"
  },
  {
    "verse_id": 10,
    "translation": "یہِ  چُھ  چانیو  تِمَو  عملو  کِنۍ  یِمہٕ  چانیو  اَتھو  برونٛہہ  کُن  آسہٕ  سوزمَژٕ  تہٕ  بے  شک  چُھنہٕ  اللہ  تعالیٰ  پننیٚن  بندن  پیٚٹھ  بالکل  ظلم  کرن  وول  کینہہ۔"
  },
  {
    "verse_id": 11,
    "translation": "تہٕ  لُکو  منٛزٕ  چُھ  کانٛہہ  تِیُتھ  تہِ  آسان  یُس  (بالکل  دین  کِس)  بٔٹھِس  پیٚٹھ  (روٗزِتھ)  اللہ  تعالیٰ  سٕنز  عبادت  چُھ  کران  پتہٕ  ہرگاہ  تس  کانٛہہ  (دُنیٲوی)  رٕژَر  چُھ  واتان  تیٚلہِ  چُھ  سُہ  اَمہِ  (دین)  نِشہِ  مطمین  سپدان  تہٕ  ہرگاہ  تس  کانٛہہ  آزمٲیش  چِھ  واتان  تیٚلہِ  چُھ  بُتھ  واپس  پِھرِتھ  (دین  نِشہِ  کفرس  کُن)  پۆت  پھیران،تٔمۍ  تُل  دنیاہس  منٛز  (تہِ)  نقصان  تہٕ  ٲخرتس  منٛز  (تہِ)،  یۅہے  چُھ  ٹاکارٕہ  (پٲٹھۍ)  بۆڈ  خسارٕہ۔"
  },
  {
    "verse_id": 12,
    "translation": "سُہ  (شخص)  چُھ  اللہ  تعالیٰ  ہس  ترٲوِتھ  تس  (پۅتٕلۍ)  سٕنزعبادت  کران  یُس  نَہ  تس  نقصان  واتناوِ  تہٕ  نَہ  واتناوِتس  نفع،  یۆہے  چُھ  وتہ  نِش  سےٹھاہ  دوٗر  ڈلُن۔"
  },
  {
    "verse_id": 13,
    "translation": "سُہ  چُھ  تس  پوٗزان  ییٚمۍ  سُنٛد  نقصان  تٔمۍ  سٕندِ  نفع  کھۅتہٕ  زیادٕہ  نکھہٕ  چُھ،  کوتاہ  بُرٕ  مددگار  چُھ  سُہ  تہٕ  کوتاہ  بُرٕ  سٲتھی  چُھ۔"
  },
  {
    "verse_id": 14,
    "translation": "بے  شک  کرِ  اللہ  تعالیٰ  تِمن  لُکن  یِمَو  ایمان  اۆن  بیٚیہِ  روٗدۍ  نیک  عمل  کران  جنتن  منٛز  دٲخل  یِمن  بٔنۍ  کِنۍ  کۅلہٕ  چھے٘  جٲری،  پٔزۍپٲٹھۍ  یُس  ارادٕہ  اللہ  تعالیٰ  فرماوان  چُھ  کران  چُھ۔"
  },
  {
    "verse_id": 15,
    "translation": "یُس  شخص  یہِ  گمان  چُھ  کران  زِ  اللہ  تعالیٰ  کرِ  نہٕ  پننِس  (ٹٲٹھِس  تہٕ  برگزیدٕہ)  رسولس  دنیاہس  تہٕ  ٲخرتس  منٛز  ہرگز  مدد  تَس  پَزِزِ  (گھرکِس)  چھتس  رَز  گٔنڈِتھ  ترٲوِن  پان  آویزان  پتہٕ  دِیِن  (پانس)  پھٲسۍ  پتہٕ  وُچِھن  کیا  تٔمۍ  سٕنز  یہِ  تدبیر  چھا  تَتھ  (اللہ  تعالیٰ  سٕندِس  مددس)  دوٗر  کران  یَتھ  پیٚٹھ  سُہ  شرارتس  چُھ  آمُت  لاینہٕ۔"
  },
  {
    "verse_id": 16,
    "translation": "تہٕ  یِتھے  پٲٹھۍ  چُھ  اَسہِ  یہِ  (سورُے  قرآن)  ٹاکارٕہ  ثبوٗتن  ہٕندِس  صورتس  منٛز  نٲزل  کۆرمُت  تہٕ  بے  شک  یس  اللہ  تعالیٰ  ارادٕہ  چُھ  فرماوان  ہدایت  چُھس  دِوان۔"
  },
  {
    "verse_id": 17,
    "translation": "بے  شک  یِمَو  لُکو  ایمان  اۆن  تہٕ  یِم  لُکھ  یہوٗدۍ  سپٕدۍ  تہٕ  ستارٕہ  پرست  تہٕ  نصاریٰ  (عیسٲے)  تہٕ  آتش  پرست  بیٚیہِ  یِم  مشرک  سپٕدۍ،  یقینا  کرِاللہ  تعالیٰ  قیامت  کہ  دۅہ  یِمن  (سارِنٕے)  درمیان  فٲصلہٕ۔  بے  شک  چُھ  اللہ  تعالیٰ  پر;تھ  چیزُک  مشٲہدٕہ  کران۔"
  },
  {
    "verse_id": 18,
    "translation": "کیا  ژے٘  وُچُھتھ  نا  زِ  اللہ  تعالیٰ  سٕندی  خٲطرٕ  چُھ  (سُہ  تمام  مخلوق)  سجدٕہ  کران  یُس  آسمانن  منٛز  چُھ  تہٕ  یُس  زمینس  منٛز  چُھ  تہٕ  آفتاب  (تہِ)  تہٕ  زوٗن  (تہِ)  تہٕ  تارک  (تہِ)  تہٕ  پہاڑ  (تہِ)  تہٕ  کُلۍ  (تہِ)  تہٕ  جانور  (تہِ)  تہٕ  واریاہ  انسان  (تہِ)،  تہٕ  واریاہ  (انسان)  چِھ  تِتھۍ  تہِ  یِمن  پیٚٹھ  (تِہِندِ  کفرتہٕ  شرکہٕ  کِنۍ)  عذاب  چُھ  ثٲبت  سپُدمُت،  تہٕ  اللہ  تعالیٰ  یس  ذلیل  کرِ  تیٚلہِ  چُھنہٕ  تس  کانٛہہ  عزت  دِنہٕ  وول۔  بے  شک  یہِ  اللہ  تعالیٰ  یژھان  چُھ  کران  چُھ۔"
  },
  {
    "verse_id": 19,
    "translation": "یِم  چِھ  زٕ  دٔرۍ  یِم  پننِس  ربّ  سٕندِس  بارس  منٛز  ژُوان  چِھ  پتہٕ  یِم  کٲفر  چِھ  سپٕدۍمٕتۍ  تِہِندِ  خٲطرٕ  چِھ  جہنم  کہ  نارٕکۍپَلو  کپٹٲونہ  (تہٕ  سُوٕنہٕ)  آمٕتۍ۔  تِہٕندیٚن  کلن  پیٚٹھ  یِیہِ  گر,کہٕ  وُن  آب  پھِرنہٕ۔"
  },
  {
    "verse_id": 20,
    "translation": "ییٚمہِ  سٍتۍ  تہِ  سورُے  ےہِ  تِہِندیٚن  شکمن  منٛز  چُھ  ویٚگلہِ  تہٕ  (تِہِندۍ)  مٕسلہٕ  تہِ۔"
  },
  {
    "verse_id": 21,
    "translation": "تہٕ  تِمن  (ہٕنٛد,ن  کلن  دب  والنہٕ)  خٲطرٕ  آسن  شِشتٕرٕوۍ  ڈۅکٕرۍ۔"
  },
  {
    "verse_id": 22,
    "translation": "تِم  ییٚلہِ  تہِ  تکلیف  کہ  شدت  سٍتۍ  تَتہِ  نیرنُک  ارادٕہ  کرن  (تیٚلہِ)  یِن  تَتھ  منٛز  واپس  اَننہٕ  تہٕ  (تِمن  یِیہِ  وننہٕ،)  سخت  نارٕکہ  عذابُک  مزٕہ  وُچِھو۔"
  },
  {
    "verse_id": 23,
    "translation": "بے  شک  کرِ  اللہ  تعالیٰ  تِمن  لُکن  یِمَو  ایمان  اۆنمُت  چُھ  بیٚیہِ  چِھ  نیک  عملہٕ  کران  جنتن  منٛزدٲخل  یِمن  بٔنۍ  کِنۍ  کۅلہٕ  چھے٘  جٲری  تَتہِ  یِن  تِم  سۅنہٕ  سٕندیٚو  کریٚو  تہٕ  مۅختہٕ  سٍتۍ  پٲراونہٕ،تہٕ  تتہِ  آسہِ  تِہُنٛد  پوشاک  ریشم۔"
  },
  {
    "verse_id": 24,
    "translation": "تہٕ  تِمن  آو  (دنیاہس  منٛز)  پاکیزٕہ  قولُک  ہدایت  دِنہٕ  تہٕ  تِمن  آیہِ  (اسلام  چہِ)  پسند  کرنہٕ  آمژِ  وَتہِ  کُن  رہنمٲیی  کرنہٕ۔"
  },
  {
    "verse_id": 25,
    "translation": "بے  شک  یِمَو  لکو  کفر  چُھ  کۆرمُت  بیٚیہِ  چِھ  (باقین)  اللہ  تعالیٰ  سٕنزِ  وَتہِ  نِشہِ  تہٕ  تَمہِ  مسجدِ  حرام  (کعبتہ  اللہ)  نِشہِ  رُکاوان  یُس  اَسہِ  تمام  لُکن  خٲطرٕ  یکسان  چُھ  بنومُت  اتھ  منٛز  تَتہِ  کِس  روزن  وٲلِس  تہٕ  نیٚبرٕ  پیٚٹھہٕ  یِنہٕ  وٲلِس  (منٛز  چھنہٕ  کانٛہہ  فرق)،  تہٕ  یُس  شخص  اَتھ  منٛز  ناحق  پٲٹھۍ  وَتہِ  ڈٔلِتھ  پکنُک  (یعنی  مقرر  کرنہٕ  آمتیٚن  حدودن  تہٕ  حقوقن  ہٕنزِ  خلاف  ورزی  ہُنٛد)  ارادٕہ  کرِ  أسۍ  وُچھناوون  سُہ  دگ  تُلوٕنہِ  عذابُک  مزٕہ۔"
  },
  {
    "verse_id": 26,
    "translation": "تہٕ  (سُہ  وقت  کٔرِو  یاد)  ییٚلہِ  اَسہِ  ابراہیم (علیہ  السلام)  سٕندِ  خٲطرٕ  بیت  اللہ  (یعنی  خانہ  کعبہ  کہ  تعمیرچ)  جاے  مقرر  کٔر  (تہٕ  تِمن  فرموو  حکم)  زِ  مے٘  سٍتۍ  کٔرۍزِیون  نہٕ  کانٛہہ  چیز  شریک  تہٕ  میون  گرٕ  تھٲوِزیون  (تعمیر  کرنہٕ  پتہٕ)  طواف  کرن  والیٚن  تہٕ  قیام  کرن  والیٚن  تہٕ  رکوع  کرن  والیٚن  تہٕ  سجود  کرن  والیٚن  خٲطرٕ  پاک  تہٕ  صاف۔"
  },
  {
    "verse_id": 27,
    "translation": "تہٕ  تۆہۍکٔرِو  لُکن  منٛز  بلند  آوازِ  منٛزحجُک  اعلان  تِم  گژھن  تۅہیہِ  نِشہِ  پیدل  تہٕ  تمام  لاغراوٗنٹن  پیٚٹھ  (تہِ  سوار  سپدِتھ) حٲضر  یِم  دوٗردارز  چو  وَتو  پیٚٹھہٕ  یِوان  چِھ۔"
  },
  {
    "verse_id": 28,
    "translation": "تاکہ  تِم  کرن  پنٕنۍ  فٲیدٕہ  (تہِ)  حٲصل  تہٕ  (قربٲنی  ہٕندیٚن)  مقرردۅہن  منٛزیِم  چاروٲے  اللہ  تعالیٰ  ہن  تِمن  عطا  کٔرِمٕتۍ  چِھ  تِمن  پیٚٹھ  کرن  (ذبح  وِزِ)  اللہ  تعالیٰ  سٕندِ  ناوٕچ  ذکر  تہِ،  پتہٕ  کھیٚیِو  تۆہۍ  اَمہِ  منٛزٕ  پانہٕ  (تہِ)  بیٚیہِ  کھیٲوِیوٗکھ  خستہٕ  حال  محتاج  (تہِ)۔  "
  },
  {
    "verse_id": 29,
    "translation": "پتہٕ  پَزِ  تِمن  زِ  (احرام  منٛزٕ  نیٖرِتھ  مَس  تہٕ  نم  کٲسِتھ)  کٔرِن  پَنُن  مَل  مٔکریر  دوٗر  تہٕ  پننہِ  نذرٕ  (یا  باقی  مناسک)  کٔرِن  پوٗرٕ  تہٕ  (اللہ  تعالیٰ  سٕندِ)  قدیم  گرُک  (خانہ  کعبُک)  کٔرِن  طوافِ  (زیارت)۔"
  },
  {
    "verse_id": 30,
    "translation": "یۅہے  چُھ  (حکم)  تہٕ  یُس  شخص  اللہ  تعالیٰ  (سٕنزِ  بارگاہِ)  نِشہِ  عزت  لبن  والیٚن  چیزن  ہُنٛد  تعظیم  چُھ  کران  تیٚلہِ  چُھ  سُہ  تٔمۍ  سٕندِس  ربّس  نِشہِ  تس  خٲطرٕ  بہتر،تہٕ  تُہٕندِ  خٲطرٕ  چِھ  (تمام)  چاروٲے  حلال  کرنہٕ  آمٕتۍ  تِمَو  وَرٲے  یہِٕنزممٲنِعت  تۅہیہِ  پٔرِتھ  چھَو  بوزناونہٕ  آمٕژ  لہٰذا  ٲسِو  تۆہۍ  پۅتلیٚن  ہٕنزِ  گندگی  نِشہِ  پان  بچاوان  بیٚیہِ  ٲسِو  اَپزِ  کتھہِ  نِشہِ  پرہیزکران۔"
  },
  {
    "verse_id": 31,
    "translation": "صرف  روٗزِواللہ  تعالیٰ  سٕندۍ  بٔنتِھ  تس  سٍتۍ  (کانٛہہ)  شریک  ٹٔھہراونہٕ  وَرٲے،  تہٕ  یُس  کانٛہہ  اللہ  تعالیٰ  ہس  سٍتۍ  شرک  چُھ  کران  تیٚلہِ  زنتہٕ  سُہ  آسمانہٕ  پیٚیہِ  ؤسۍ  پتہٕ  نِن  تس  جاناوار  جوٗنٹھ  دِتھ  یا  چھکہِ  تس  ہوا  دوٗر  کُنہِ  جایہِ  بۅن۔"
  },
  {
    "verse_id": 32,
    "translation": "یۅہے  چُھ  (حکم)  تہٕ  یُس  شخص  اللہ  تعالیٰ  سٕنزن  نشٲنین  ہُنٛد  تعظیم  چُھ  کران  (یعنی  تِمن  زُو  ذٲژن،  یادگارن،مقاماتن،  احکامن  تہٕ  مناسک  وغٲرن  ہُنٛد  تعظیم  یِم  اللہ  تعالیٰ  یا  خدا  دوستن  سٍتۍ  کُنہِ  جان  نسبت  یا  تعلق  کہ  وجہ  کِنۍ  پرزٕ  ناونہٕ  چِھ  یِوان)  تیٚلہِ  چُھ  یہِ  (تعظیم)  دِلن  ہٕندِ  تقویٰ  منٛزٕ  (یہِ  تعظیم  چِھ  تِمَے  لُکھ  انان  بجا  یہِٕندیٚن  دِلن  تقویٰ  آسہِ  نصیب  سپُدمُت)۔"
  },
  {
    "verse_id": 33,
    "translation": "تُہٕندِ  خٲطرٕ  چِھ  یِمن  (قربان  جانورن)  منٛز  مقرر  وقتس  تام  فٲیدٕہ  پتہٕ  چُھ  یِمن  قدیم  گرَس  (خانہ  کعبس)  کُن  (ذبح  خٲطرٕ)  واتُن۔"
  },
  {
    "verse_id": 34,
    "translation": "تہٕ  اَسہِ  چھے٘  پۯتھ  اُمّت  خٲطرٕ  اَکھ  قربٲنی  مقرر  کٔرمٕژ  تاکہ  تِم  ہیٚن  تِمن  چارواین  پیٚٹھ  یِم  اللہ  تعالیٰ  ہن  تِمن  عنایت  چِھ  کٔرِمٕتۍ  (ذبح  وقتہٕ)  اللہ  تعالیٰ  سُنٛد  ناوٗلہٰذا  چُھ  تُہُنٛد  معبود  (صرف)  اَکھ  معبود  لہٰذا  بٔنوِ  تۆہۍ  تٔمۍ  سٕندی  فرمانبردار،  تہٕ  (اے  ٹاٹھہِ!)  عٲجزی  کرن  وٲلۍ  بوزنٲوِیوٗکھ  خۅش  خبر۔"
  },
  {
    "verse_id": 35,
    "translation": "(یِم)  چِھ  تِم  لُکھ  زِ  ییٚلہِ  اللہ  تعالیٰ  سٕنز  ذکر  کرنہٕ  چھے٘  یِوان  (تیٚلہِ)  چِھ  یہِندۍ  دل  کھۅژنہِ  لگان  تہٕ  یِم  مصیبت  یِمن  واتان  چِھ  تِمن  پیٚٹھ  چِھ  صبر  کران  بیٚیہِ  چِھ  نماز  قٲیم  تھاوَن  وٲلۍ  تہٕ  یِکینٛژھاہ  اَسہِ  یِمن  عطا  چُھ  کۆرمُت  تَمہِ  منٛزٕ  چِھ  خرچ  کران۔"
  },
  {
    "verse_id": 36,
    "translation": "تہٕ  قربٲنی  ہٕندۍ  بٔڑۍ  جانور  (یعنی  اونٹ  تہٕ  گاو  وغٲرٕہ)  چِھ  اَسہِ  تُہٕندِ  خٲطرٕاللہ  تعالیٰ  سٕنزو  نِشٲنیو  منٛزٕ  بنٲوِمٕتۍ  یِمن  منٛز  چُھ  تُہٕندِ  خٲطرٕ  رٕژر  لہٰذاہیٚیِو  تۆہۍ  (تِم)  قطارس  منٛز  کھڑا  کٔرِتھ  (نیزٕہ  لٲیِتھ  قربان  کہ  وقتہٕ)  تِمن  پیٚٹھ  اللہ  تعالیٰ  سُنٛد  ناو  پتہٕ  ییٚلہِ  تِم  پننہِ  اَکہِ  پاسہٕ  پیٚن  پتہٕ  کھیٚیِو  تۆہۍ  پانہٕ  (تہِ)  اَمہِ  منٛزٕ  تہٕ  قناعت  سان  بِہتھ  روزن  وٲلۍ  تہٕ  منگن  وٲلۍ  (محتاج  تہِ)  کھیٲوِیوٗکھ۔  یِتھہٕ  پٲٹھۍ  چِھ  اَسہِ  تِم  تۅہیہِ  تٲبع  کٔرۍمٕتۍ  تاکہ  تۆہۍکرو  شکر۔"
  },
  {
    "verse_id": 37,
    "translation": "اللہ  تعالیٰ  ہس  نَہ  چُھ  ہرگز  یِمن  (قربٲنین)  ہُنٛد  ماز  واتان  تہٕ  نَہ  یُہُنٛد  خون  مگر  تس  چُھ  تُہٕندِ  طرفہٕ  تقویٰ  واتان،  یِتھہٕ  پٲٹھۍ  چِھ  (اللہ  تعالیٰ  ہن)  یِم  تۅہیہِ  تٲبع  کٔرِمٕتۍ  تاکہ  (ذبح  وقتہٕ)  ؤنِو  تۆہۍ  اللہ  تعالیٰ  سُنٛد  تکبیر  یِتھہٕ  پٲٹھۍ  تٔمۍ  تۅہیہِ  ہدایت  چُھو  کۆرمُت،  تہٕ  تۆہۍ  بوزنٲوِیوٗکھ  نیکی  کرن  وٲلۍخۅش  خبر۔"
  },
  {
    "verse_id": 38,
    "translation": "بے  شک  چُھ  اللہ  تعالیٰ  باایمان  لُکو  نِشہِ  (دشمنن  ہُنٛد  فتنہ  تہٕ  شر)  دوٗر  کران  روزان۔  بے  شک  چُھنہٕ  اللہ  تعالیٰ  کٲنسہِ  خیانت  کرن  وٲلِس  (تہٕ)  شُکرنَہ  کرن  وٲلِس  پسند  کران۔"
  },
  {
    "verse_id": 39,
    "translation": "تِمن  لُکن  چُھ  (وۅنۍ  پننہِ  بچاوٕ  خٲطرٕ  جنگ  کرنُک)  اجازت  دِنہٕ  آمُت  یِمن  پیٚٹھ  (ناحق)  جنگ  چُھ  آمُت  مسلط  کرنہٕ،  (تہٕ  یہِ  اجازت  چُھ)  اَمہِ  وجہ  کِنۍ  (دِنہٕ  آمُت)  زِ  تِمن  پیٚٹھ  آو  ظلم  کرنہٕ،  تہٕ  بے  شک  چُھ  اللہ  تعالیٰ  یِمن  (مظلولمن)  ہٕندِس  مدد  کرنس  پیٚٹھ  سیٚٹھاہ  قدرت  تھاوان۔"
  },
  {
    "verse_id": 40,
    "translation": "(یِم) چِھ  تِم  لُکھ  یِم  پننیو  گرَو  نِشہِ  (یعنی  وطنہ  منٛزٕ)  ناحق  آے  کڑنہٕ  صرف  اَتھ  وجہس  پیٚٹھ  زِ  تِم  ٲسۍ  ونان  زِ  سون  ربّ  چُھ  اللہ  تعالیٰ،  تہٕ  اگراللہ  تعالیٰ  انسٲنۍ  طبقاتو  منٛزٕ  کینٛژھن  روزِ  ہے  نہٕ  کینٛژھن  ہٕندِ  ذریعہ  (امن  قٲیِم  کرنہٕ  کِس  جدوجہدکِس  صورتس  منٛز)  ہٹاوان  تیٚلہِ  یہِن  خانقاہ  تہٕ  گرجہ  تہٕ  کلیسہٕ  تہٕ  مسجدٕ  (یعنی  تمام  دینن  ہٕنٛدۍمذہبی  مرکز  تہٕ  عبادت  گاہ)  مسمار  تہٕ  وٲران  کرنہٕ  یِمن  منٛز  کثرت  سان  اللہ  تعالیٰ  سٕنٛدِ  ناوٕچ  ذکر  چھے٘  کرنہٕ  یِوان،  تہٕ  یُس  شخص  اللہ  تعالیٰ  ہس  (یعنی  اللہ  تعالیٰ  سٕندِ  س  دیٖنس)  مدد  چُھ  کران  یقینا  چُھ  اللہ  تعالیٰ  تس  مدد  کران۔  بے  شک  چُھ  اللہ  تعالیٰ  ضرور  (بۆڈ)  طاقت  وول  (سارِنٕے  پیٚٹھ)  غٲلب۔"
  },
  {
    "verse_id": 41,
    "translation": "(یِم  اہلِ  حق)  چِھ  تِم  لُکھ  زِ  ہرگاہ  أسۍ  یِمن  زمینس  منٛز  اقتدار  دِمَوتِم  کرن  (تیٚلہِ)  نمازِ  (ہُنٛد  نظام)  قٲیِم  تہٕ  زکوٰۃ  تٕچ  ادائیگی  (ہُنٛد  انتظام)  کرن  بیٚیہِ  کرن (پوٗرٕ  معاشرس  منٛزنیکی  ہُنٛد  تہٕ)  رٕژرُک  حکم  تہٕ  (لُکن)  کرن  بدی  نِشہِ  ٹھاکھ،  تہٕ  تمام  کامیٚن  ہُنٛد  انجام  چُھ  اللہ  تعالیٰ  سٕندِسٕے  اختیارس  منٛز۔"
  },
  {
    "verse_id": 42,
    "translation": "تہٕ  اگر  یِم  (کٲفر)  تۅہیہِ  انکار  کران  چِھ،  یِمَو  برونٛہہ  اوس  قوم  نوحن  تہٕ  عادن  تہٕ  ثمودن  تہِ  (پننیٚن  رسولن)  انکار  کۆرمُت۔"
  },
  {
    "verse_id": 43,
    "translation": "تہٕ  قومِ  ابراہیمن  تہٕ  قومِ  لوطن (تہِ)۔"
  },
  {
    "verse_id": 44,
    "translation": "تہٕ  مَدیَن  کیو  روزن  والیٚو  (تہِ  اوس  انکار  کۆرمُت)  تہٕ  موسیٰ  ہس  (علیہ  السلام)  تہِ  آو  اِنکار  کرنہٕ  لہٰذا  روٗدُس  بہٕ  (تِمن  سارِنٕے)  کٲفرن  مہلت  دِوان  پتہٕ  رٔٹۍ  مے٘  تِم،  پتہٕ  (ؤنۍتَو)  میون  عذاب  کِیُتھ  اوس۔"
  },
  {
    "verse_id": 45,
    "translation": "پتہٕ  کٲژاوے  بستی  چھے٘  (تِژٕھہ)  یِمہٕ  اَسہِ  ہلاک  کرِ  اَتھ  حالس  منٛز  زِ  تِمہٕ  آسہٕ  ظٲلم  وۅنۍ  چھے٘  تِمہٕ  پننیٚن  پشن  پیٚٹھ  (دُبہٕ)  پیتھ  تہٕ  (تِہِندِ  ہلاکت  سٍتۍ)  کٲتیاہ  کریٖرۍ  (گٔے)  بے  کار  تہٕ  کٲتیاہ  مضبوط  محل  (چِھ) وُجارٕ  پیٚتھ۔"
  },
  {
    "verse_id": 46,
    "translation": "تیٚلہِ  کیا  تِم  پھیٖرۍنا  زمینس  منٛز  اورٕ  یور  زِ  (بنان  چُھ  تِم  کھنڈر  ات  وُچِھتھ  ما)  گژھہن  تِہِندۍ  دل (تِتھۍ) یِمَو  سٍتۍ  تِم  سمجھِتھ  ہیٚکہن  یا  کن  گژھہنکھ  (تِتھۍ)  یِمَو  سٍتۍ  تِم  (حقٕچ  کتھ)  بوٗزِتھ  ہیٚکہن،  دراصل  چھے٘  حقیقت  یہِ  زِ  (یِتھیٚن  ہٕنزٕ)  أچھ  چھَنہٕ  اَنہِ  آسان  بلکہ  چِھکھ  دل  گژھان  أنۍ  یِم  سینن  منٛز  چِھ۔  "
  },
  {
    "verse_id": 47,
    "translation": "تہٕ  یِم  چِھ  یژھان  زِ  تۆہۍ  گٔژِھو  عذاب  جلدی  اَنٕنۍتہٕ  اللہ  تعالیٰ  کرِ  نہٕ  ہرگز  پننہِ  وعدٕچ  خلاف  ورزی،  تہٕ  (ییٚلہِ  عذابُک  وقت  یِیہِ)  تیٚلہِ  چُھ  (عذابُک)  اَکھ  دۅہ  تُہٕندِس  ربّس  نِشہِ  اَکس  ساسس  ورۍیس  برابر  (تَمہِ  حسابہٕ)  یُس  تۆہۍ  گٕنزران  چِھو۔"
  },
  {
    "verse_id": 48,
    "translation": "تہٕ  کٲژاوے  بستی  چھے٘  (تِژٕھہ)  یِمن  مے٘  مہلت  دِژ  حالانکہ  آسہٕ  تِمہٕ  ظٲلم  پتہٕ  رَچہِ  مے٘  تِمہٕ  (عذاب  کِس)  گرفتس  منٛزتہٕ  (پۯتھ  کٲنسہِ)  چُھ  مے  کُن  واپس  پھیٖرِتھ  یُن۔"
  },
  {
    "verse_id": 49,
    "translation": "فرمٲوِیوٗکھ،  اے  لوٗکو!  بہٕ  چُھس  محض  تُہٕندِ  خٲطرٕ  (اللہ  تعالیٰ  سٕندِعذاب  نِشہِ)  کھوژناون  وول۔"
  },
  {
    "verse_id": 50,
    "translation": "وۅنۍ  یِمَو  لُکو  ایمان  اۆن  تہٕ  نیک  عمل  روٗدۍ  کران  تِہِندِ  خٲطرٕ  چُھ  مغفرت  تہٕ  (مزید)  عزت  وول  انعام۔"
  },
  {
    "verse_id": 51,
    "translation": "تہٕ  یِم  لُکھ  سانیٚن  آیاتن  (ہٕندِس  رد  کرنس  منٛز)  کوٗششہِ  منٛز  چِھ  روزان  اَمہِ  رایہِ  زِ  (اَسہِ)  کرن  عٲجز  تِمَے  لُکھ  چِھ  جہنمی۔"
  },
  {
    "verse_id": 52,
    "translation": "تہٕ  اَسہِ  سوٗزنہٕ  تۅہیہِ  برونٛہہ  کانٛہہ  رسول  تہٕ  نَہ  کانٛہہ  نبی  مگر  (سارِنٕے  سٍتۍ  چُھ  یہِ  واقعہ  پیش  آمُت  زِ)  ییٚلہِ  تٔمۍ  (رسولن  یا  نبی  یَن  لُکن  پیٚٹھ  اللہ  تعالیٰ  سُنٛد  کلام)  پۆر  (پتہٕ)  رَلٲوۍ  شیطانن  (لُکن  ہٕندیٚن  ذہنن  منٛز)  تَتھ  (نبی  سٕندِس)  پٔرۍمٕتِس  (یعنی  تلاوت  کرنہٕ  آمتِس)  کلامس  منٛز  (پننہِ  طرفہٕ  بٲطل  شبہات  تہٕ  فٲسد  خیالات)،  لہٰذا  شیطان  یِم  (وسوسہٕ  بوزن  والیٚن  ہٕندیٚن  ذہنن  منٛز)  تراوان  چُھ  اللہ  تعالیٰ  چُھ  تِمن  مِٹاوان  پتہٕ  چُھ  اللہ  تعالیٰ  پنٕنۍ  آیات  (اہلِ  ایمانن  ہٕندیٚن  دِلن  منٛز)  سیٚٹھاہ  مضبوط  کران،  تہٕ  اللہ  تعالیٰ  چُھ  وارٕ  پٲٹھۍ  زانن  وول  بۆڈ  حکمت  وول۔"
  },
  {
    "verse_id": 53,
    "translation": "(یہِ  چُھ  اَمہِ  موجوب  سپدان)  تاکہ  اللہ  تعالیٰ  بناوِ  تِم  (بٲطل  خیالات  تہٕ  فٲسد  شبہات)  یِم  شیطان  (لُکن  ہٕندیٚن  ذہنن  منٛز)  تراوان  چُھ  تِتھیٚن  لُکن  خٲطرٕ  آزمٲیش  یہِٕندیٚن  دِلن  منٛز  (منافقتٕچ)  بیمٲرۍ  چھے٘  تہٕ  یِمن  لُکن  ہٕندۍ  دل  (کفرتہٕ  عناد  کِنۍ)  دَڑیمتۍ  چِھ،تہٕ  بے  شک  چِھ  ظٲلم  لُکھ  سیٚٹھاہ  شدید  مخالفتس  منٛز  ہیٚنہٕ  آمٕتۍ۔"
  },
  {
    "verse_id": 54,
    "translation": "تہٕ  تاکہ  تِم  لُکھ  یِمن  (صحیح)  علم  چُھ  عطا  کرنہٕ  آمُت  زانن  زِ  سۅے  (وحی  ییٚمِچ  پیغمبرن  تلاوت  چھے٘  کٔرمٕژ)  چھے٘  تُہٕندِس  ربّ  سٕندِ  طرفہ  حقس  پیٹھ  (مبنی)  لہٰذا  أنِن  تِم  تٔتھۍ  پیٚٹھ  ایمان  (تہٕ  شیطٲنۍ  وسوسہٕ  کٔرِن  رد)  تہٕ  تِہِندۍ  دل  کرن  تس  (ربّس)  خٲطرٕ  عٲجزی،  تہٕ  بے  شک  چُھ  اللہ  تعالیٰ  مومنن  ضرور  سیٚزِ  وَتہِ  کُن  ہدایت  فرماون  وول۔"
  },
  {
    "verse_id": 55,
    "translation": "تہٕ  کٲفر  لُکھ  روزن  ہمیشہ  اَمہِ  (قرآن)  کہ  حوالہٕ  شکس  منٛز  اۆت  تام  زِ  اچانک  یِیہِ  تِمن  پیٚٹھ  قیامت  نَتہٕ  یِیہِ  تَمہِ  دۅہُک  عذاب  ییٚمہِ  نِشہِ  نجاتُک  کانٛہہ  امکان  چُھنہٕ۔"
  },
  {
    "verse_id": 56,
    "translation": "حکمرٲنی  آسہِ  تَمہِ  دۅہ  صرف  اللہ  تعالیٰ  سٕنزٕے  یٲژ۔سُے  کرِ  تِمن  درمیان  فٲصلہٕ،  وۅنۍ  یِمَو  لُکو  ایمان  اۆن  تہٕ  نیک  عمل  روٗدۍ  کران  (تِم)  آسن  نعمت  کیٚن  باغن  منٛز  (قیام  کٔرِتھ)۔  "
  },
  {
    "verse_id": 57,
    "translation": "تہٕ  یِمَو  کفر  کۆر  بیٚیہِ  کۆرُکھ  سانیٚن  آیاتن  انکار  تیٚلہِ  آسہِ  تِمنٕے  لُکن  خٲطرٕ  ذلّت  وول  عذاب۔"
  },
  {
    "verse_id": 58,
    "translation": "تہٕ  یِمَو  لُکواللہ  تعالیٰ  سٕنزِ  وَتہِ  منٛز  (وطنہٕ  نِشہِ)  ہجرت  کٔر  پتہٕ  آے  قتل  کرنہٕ  یا  موٗدۍ  (راہِ  حقٕکۍ  مصیبت  ویٚتران  ویٚتران)  اللہ  تعالیٰ  کرِ  تِمن  ضرور  رزقِ  حسنُک  (یعنی  اُخروی  عنایتن  ہُنٛد)  روٗزی  عطا،  تہٕ  بے  شک  چُھ  اللہ  تعالیٰ  سارِوٕے  کھۅتہٕ  بہتررزق  دِنہٕ  وول۔"
  },
  {
    "verse_id": 59,
    "translation": "سُہ  کرِ  تِمن  ضرور  تَتھ  جایہِ  (یعنی  مقامِ  رضوانس  منٛز)  دٲخل  ییٚمہِ  سٍتۍ  تِم  رٲضۍ  سپدن،  تہٕ  بے  شک  چُھ  اللہ  تعالیٰ  وارٕپٲٹھۍزانن  وول  بُردبار۔"
  },
  {
    "verse_id": 60,
    "translation": "(حکم)  چُھ  یۅہے،تہٕ  ییٚمۍ  شخصن  تِێتُے  بدلہٕ  ہیۆت  یوٗتاہ  تس  تکلیف  اوس  واتناونہٕ  آمُت  پتہٕ  یِیہِ  تس  شخصس  پیٚٹھ  زیادتی  کرنہٕ  تیٚلہِ  کرِ  اللہ  تعالیٰ  ضرور  تٔمۍ  سُنٛد  مدد۔  بے  شک  چُھ  اللہ  تعالیٰ  درگزر  کرن  وول  بۆڈ  مغفرت  کرن  وول۔"
  },
  {
    "verse_id": 61,
    "translation": "یہِ  چُھ  اَمہِ  وجہ  کِنۍ  زِ  اللہ  تعالیٰ  چُھ  رٲژ  کران  دۅہس  منٛز  دٲخل  تہٕ  دۅہس  چُھ  رٲژ  منٛز  کران  دٲخل  تہٕ  بے  شک  چُھ  اللہ  تعالیٰ  وارٕ  پٲٹھۍ  بوزن  وول،  وُچھن  وول  چُھ۔"
  },
  {
    "verse_id": 62,
    "translation": "یہِ  چُھ  اَمہِ  موجوب  زِ  صرف  چُھ  اللہ  تعالی  حق  تہٕ  بے  شک  یِکینٛژھاہ  (تِم  کٲفر)  تٔمِس  وَرٲے  پوٗزان  چِھ  سُہ  چُھ  بٲطل  تہٕ  پٔزۍپٲٹھۍ  چُھ  اللہ  تعالیٰ  ہٕے  یوت  سیٚٹھاہ  بلند  سیٚٹھاہ  بۆڈ۔"
  },
  {
    "verse_id": 63,
    "translation": "کیا  تۅہیہِ  وُچُھو  نا  زِ  اللہ  تعالیٰ  چُھ  آسمان  طرفہٕ  آب  والان  پتہٕ  چھے٘  زمین  سرسبز  تہٕ  شاداب  سپدان۔بے  شک  چُھ  اللہ  تعالیٰ  مہربان (تہٕ) بۆڈ  خبردار۔"
  },
  {
    "verse_id": 64,
    "translation": "تٔمۍسُندُے  چُھ  یِکینٛژھاہ  آسمانن  منٛز  چُھ  تہٕ  یِکینٛژھاہ  زمینس  منٛز  چُھ،  تہٕ  بے  شک  چُھ  اللہ  تعالیٰ  ہٕے  بے  نیاز،  تمام  تعریفن  لایق۔"
  },
  {
    "verse_id": 65,
    "translation": "کیا  تۅہیہِ  وُچُھو  نا  زِ  اللہ  تعالیٰ  ہن  چُھ  تُہٕندِ  خٲطرٕ  مسخر  (تٲبع)  کۆرمُت  یِکینٛژھاہ  زمینس  منٛز  چُھ  تہٕ  ناوٕ  (تہِ)  یِمہٕ  تٔمۍ  سٕندِ  حکمہٕ  (یعنی  قانون)  سٍتۍ  سمندرس  (تہٕ  درۍیاوس)  منٛز  پکان  چھے٘،بییہ  چُھٕ  آسمانس  (یعنی  خلٲیی  تہٕ  فضٲیی  کُرّن)  زمینس  پیٚٹھ  ؤسۍ  پیٚنہٕ  نِشہِ (اَکہِ  آفاقی  نظام  کہ  ذریعہ) تھَپھ  کٔرِتھ  مگر  تٔمۍ  سٕندی  حکمہٕ  سٍتۍ  (ییٚلہِ  سُہ  ییٚژِھہ  ٹکراوَن  پانہٕ  وٲنۍ)۔  بے  شک  چُھ  اللہ  تعالیٰ  تمام  انسانن  سٍتۍ  سیٚٹھاہ  شفقت  فرماون  وول  بۆڈ  مہربان۔"
  },
  {
    "verse_id": 66,
    "translation": "تہٕ  سُے  چُھ  ییٚمۍ  تۅہیہِ  زندگی  کٔرنَو  عطا  پتہٕ  چُھو  تۅہیہِ  موت  دِوان  پتہٕ  دِیَو  تۅہیہِ  (دُوبارہ)  زندگی۔  بے  شک  چُھ  انسانٕے  بۆڈ  ناشکر  گزار۔"
  },
  {
    "verse_id": 67,
    "translation": "اَسہِ  چھے٘  پۯتھ  کُنہِ  اُمّت  خٲطرٕ  (شریعت  کیٚن  احکامن  یا  عبادت  تہٕ  قربٲنی  ہٕنز)  اَکھ  وَتھ  مقرر  کٔرمٕژ،  تِمن  چُھ  تٔتھۍ  پیٚٹھ  پَکُن،لہٰذا  مَہ  ژُوِن  یِم  لُکھ  تۅہیہِ  سٍتۍ  ہرگز  (اللہ  تعالیٰ  سٕندِس)  حکمس  منٛز،  تہٕ  تۆہۍ  روٗزِو  پننِس  ربّس  کُن  دعوت  دِوان۔  بے  شک  چِھو  تۆہی  سیٚدِس  (راہِ)  ہدایتس  پیٚٹھ۔"
  },
  {
    "verse_id": 68,
    "translation": "اگر  تِم  تۅہیہِ  سٍتۍ  ژُوَن  تیٚلہِ  فرمٲویوٗکھ،اللہ  تعالیٰ  چُھ  بہترپٲٹھۍ  زانان  یِکینٛژھاہ  تۆہۍ  کران  چِھو۔"
  },
  {
    "verse_id": 69,
    "translation": "اللہ  تعالیٰ  کرِ  قیامت  کہ  دۅہ  تۅہیہِ  درمیان  تِمن  تمام  کتھن  ہُنٛد  فٲصلہٕ  یِمن  منٛز  تۆہۍ  اختلاف  ٲسۍوٕ  روٗدِمٕتۍ  کران۔"
  },
  {
    "verse_id": 70,
    "translation": "کیا  تۅہیہِ  چھَو  نا  پے  زِ  اللہ  تعالیٰ  چُھ  تہِ  سورُے  زانان  یہِ  آسمانس  تہٕ  زمینس  منٛز  چُھ،  بے  شک  چُھ  یہِ  سورُے  کتابِہ  (لوحِ  محفوظس) منٛز  (درج)،  یقینا  چُھ  یہِ  سورُے  اللہ  تعالیٰ  ہس  پیٚٹھ  (واریاہ)  سہل۔"
  },
  {
    "verse_id": 71,
    "translation": "تہٕ  یِم  لُکھ  چِھ  اللہ  تعالیٰ  ہس  وَرٲے  تِمن  (پۅتلیٚن)  ہٕنز  پوٗزا  کران  ییٚمِچ  تٔمۍ  کانٛہہ  سَنَد  چھَنہٕ  نٲزل  کٔرمٕژ  تہٕ  نَہ  چُھ  یمن  اَمُیٚک  (یعنی  بُت  پرستی  ہٕندِ  انجامُک) کانٛہہ  علم،  تہٕ  (قیامت  کہ  دۅہ)  آسہِ  نہٕ  ظٲلمن  کانٛہہ  مددکرن  وول۔"
  },
  {
    "verse_id": 72,
    "translation": "تہٕ  ییٚلہِ  یِمن  (کٲفرن)  پیٚٹھ  سٲنۍ  ٹاکارٕہ  آیات  تلاوت  چِھ  کرنہٕ  یِوان  تۆہۍہیٚکِو  (تیٚلہِ)  یِمن  کٲفرن  ہٕندِیٚن  بُتھیٚن  پیٚٹھ  ناپسندیدگی  (تہٕ  ناگوٲری  ہٕندۍ  آثار)  صاف  وُچِھتھ۔  باسان  چُھ  زن  تہِ  وُنی  تراوَن  تِمن  لُکن  پیٚٹھ  جَپھۍ  یِم  تِمن  سٲنۍ  آیات  چِھ  بوزناوان،  تۆہۍ  فرمٲوِیوٗکھ،  (اے  اِضطرابس  منٛز  ہیٚنہٕ  آمتیٚو  کٲفرو!)  کیا  بہٕ  کروٕ  تۆہۍ  اَمہِ  کھۅتہٕ  (تہِ)  زیادٕہ  تکلیف  دِنہٕ  والہِ  چیز  نِشہِ  باخبر  (سُہ  چُھ  جہنمُک)  نارییٚمِیُک  اللہ  تعالیٰ  ہن  کٲفرن  سٍتۍ  وعدٕہ  چُھ  تھوومُت  کٔرِتھ  تہٕ  سۅ  چھے٘  سیٚٹھہٕے  خراب  جاے۔"
  },
  {
    "verse_id": 73,
    "translation": "اے  لوٗکو!  اَکھ  مثال  چھے٘  یِوان  بیان  کرنہٕ  لہٰذا  بوٗزِیوٗن  یہِ  غورٕ  سان،  بے  شک  یِمن  (پۅتلیٚن)  ہٕنزپوٗزا  تۆہۍ  اللہ  تعالیٰ  ہس  وَرٲے  کران  چِھو  تِم  ہیٚکن  نہٕ  ہرگز  اَکھ  مٔچھ  (تہِ)  پٲدٕ  کٔرِتھ  اگر  چہ  تِم  سٲری  گژھن  اَمہِ  (کامہِ)  خٲطرٕ  جمع،  تہٕ  اگر  تِمن  مٔچھ  نِیہِ  کانٛہہ  چیزتھپہ  (پتہٕ)  ہیٚکن  نہٕ  تِم  تس  (مچھہِ)  نِشہِ  سُہ  چیز  یلہٕ (تہِ)  تراونٲوِتھ،  کوتاہ  بے  بس  چُھ  طٲلب  (عٲبد)  تہِ  تہٕ  مطلوب  (معبود)  تہِ۔"
  },
  {
    "verse_id": 74,
    "translation": "یِمو  (کافرو)  کٔر  نہٕ  اللہ  تعالیٰ  سٕنز  قدر  یِژھ  تمۍ  سنٛز  قدٕر  کرٕنۍ  پَزِہے۔بے  شک  چُھ  اللہ  تعالیٰ  سیٚٹھاہ  طاقت  وول (پۯتھ  چیزس  پیٚٹھ) غٲلب۔"
  },
  {
    "verse_id": 75,
    "translation": "اللہ  تعالیٰ  چُھ  فرشتو  منٛزٕ  (تہِ)  تہٕ  انسانو  منٛزٕ  (تہِ  پَنُن)  پیغام  واتناون  والیٚن  ژاران۔  بے  شک  چُھ  اللہ  تعالیٰ  وارٕ  پٲٹھۍ  بوزن  وول  وارٕ  پٲٹھۍ  وُچھن  وول۔  "
  },
  {
    "verse_id": 76,
    "translation": "سُہ  چُھ  تِمن  (چیزن  وارٕ  پٲٹھۍ)  زانان  یِم  تِمن  بروٗنٹھۍ  کِنۍ  چِھ  تہٕ  یِم  تِمن  پٔتۍ  کِنۍ  چِھ،  تہٕ  تمام  کامہِ  چھے٘  تٔسۍ  کُن  واپس  نِنہٕ  یِوان۔"
  },
  {
    "verse_id": 77,
    "translation": "اے  ایمان  والیو!  تۆہۍ  روٗزِو  رکوع  کران  تہٕ  سجود  روزوکران،  تہٕ  پننِس  ربّ  سٕنز  عبادت  روٗزِوکران  تہٕ  (باقی)  نیک  کامہِ  روٗزِو  کران  تاکہ  تۆہۍ  ہیٚکو  کامیٲبی  لٔبِتھ۔"
  },
  {
    "verse_id": 78,
    "translation": "تہٕ  (ظلم  ختم  کرنہٕ  مۅکھہٕ،  امن  قٲیِم  کرنہٕ  خٲطرٕ  تہٕ  انسٲنیت  کہ  عزت  خٲطرٕ)  کٔرِواللہ  تعالیٰ  سٕنزِ  وَتہِ  منٛز  جہاد  یِتھہٕ  پٲٹھۍ  زن  تٔمۍ  سٕندِ  جہادُک  حق  چُھ۔  تٔمۍ  چِھنو  تو٘ہۍ  ژٲرِمٕتۍ  تہٕ  تٔمۍ  تھٲو  نہٕ  تۅہیہِ  پی٘ٹھ  دینس  منٛز  کانٛہہ  تنگی۔  (یۅہے)  چُھ  تُہٕندِس  مٲلِس  ابراہیم  (علیہ  السلام)  سُنٛددین۔  تٔمۍ  (اللہ  تعالیٰ  ہن)  چُھ  تُہُنٛد  ناو  مسلمان  تھوومُت،  اَمہِ  بۯ  ونٛہہ  (نٲزل  گمژن  کتابن  منٛز)  تہِ  تہٕ  اَتھ  (قرآنس)  منٛز  تہِ  تاکہ  یہِ  (ٲخر  الزّمان)  رسول  (صلی  اللہ  علیہ  وسلم) سپد  تۅہیہِ  پی٘ٹھ  گواہ  تہٕ  تو٘ہۍ  سپدِو  انسان  سٕندِس  زُرِیتس  پیٹھ  گواہ،  لہٰذا  ٲسِو  تو٘ہۍ (اَتھ  مرتبس  پی٘ٹھ  فٲیز  روزنہٕ  خٲطرٕ)  نماز  قٲیِم  کران  تہٕ  زکوٰۃ  ٲسِو  ادا  کران  بی٘یہِ  تھٲوِو  اللہ  تعالیٰ  ہس  (یعنی  اللہ  تعالیٰ  سٕندِس  دامنس)  چیٖرٕ  تھپھ  کٔرِتھ،  سُے  چُھ  تُہُنٛدمددگار  (تہٕ  کارساز)،  لہٰذا  کوتاہ  رُت  کارساز  (چُھ)  سہُ  تہٕ  کوتاہ  رُت  مددگار  چھ۔"
  }
]