[
  {
    "verse_id": 1,
    "translation": "ق  (اصلی  معنی  چُھ  اللہ  تعالیٰ  تہٕ  رسول  صلی  اللہ  علیہ  وسلمٕے  بہتر  زانان)۔  قرآن  مجیدُک  قسم۔"
  },
  {
    "verse_id": 2,
    "translation": "بلکہ  کۆر  تِمَو  لُکو  تعجب  زِ  تِمن  نِشہِ  چُھ  تِموٕے  منٛزٕ  اَکھ  کھوژناون  وول  آمُت  لہٰذا  چِھ  کٲفر  ونان  یہِ  چھے٘  عجیب  کتھ۔"
  },
  {
    "verse_id": 3,
    "translation": "کیا  ییٚلہِ  أسۍ  مَرو  تہٕ  أسۍ  سپدو  میٚژ  (پتہٕ  گژھوٕ  بیٚیہِ  زندٕہ)  ؟یہِ  پۆت  پھیرُن  چُھ  (فہم  تہٕ  ادراک  نِشہِ)  دوٗر۔"
  },
  {
    "verse_id": 4,
    "translation": "بے  شک  چِھ  أسۍ  زانان  زِ  زمین  کوتاہ  چھے٘  تِمن  (ہٕنٛدیٚوجسمو)  نِشہِ  (کھیے  کھیے)  کم  کران،  تہٕ  اَسہِ  نِشہِ  چھے٘  (تِژھ)  کتاب  یَتھ  منٛزسورُے  کینہہ  رٔژھرِتھ  چُھ۔"
  },
  {
    "verse_id": 5,
    "translation": "بلکہ  (چھے٘  عجیب  تہٕ  فہم  و  ادراک  نِشہِ  دوٗر  یہِ  کتھ  زِ)  تِمَو  کۆر  حقس  (یعنی  رسول  صلی  اللہ  علیہ  وسلمس  تہٕ  قرآنس)  نکار  ییٚلہِ  سُہ  تِمن  نِشہِ  ووت  لہٰذا  چِھ  تِم  خۅد  (پانہٕ)  پریشٲنی  تہٕ  اضطراب  چہ  کتھہِ  منٛز  (ہیٚنہٕ  آمٕتۍ)۔"
  },
  {
    "verse_id": 6,
    "translation": "پتہٕ  کیا  تِمَو  کٔرنا  آسمانۍکایناتس  کُن  نظر  یُس  تِمن  پی٘ٹھہٕ  کنہِ  چُھ  زِ  اَسہِ  کِتھہٕ  پٲٹھۍ  چُھ  یہِ  بنوومُت  تہٕ  (کِتھہٕ  پٲٹھۍ)  چُھ (گنگہ  آرن،  ستارن  تہٕ  سیارن  ہندِ  ذریعہ)  پٲرومُت  تہٕ  اَتھ  منٛز  چھَنہٕ  کانٛہہ  تۯ  و٘ے  (یا  رُکاوٹ  تہِ) کینہہ۔"
  },
  {
    "verse_id": 7,
    "translation": "تہٕ  (یِتھے  پٲٹھۍ)  وہرٲو  اَسہِ  زمین  تہٕ  اَتھ  منٛز  تھٲوۍ  اَسہِ  سیٚٹھاہ  گۆبۍ  پہاڑ  تہٕ  اَسہِ  وۅپدٲوۍ  اَمہِ  منٛزٕ  پۯتھ  قٔسمٕکۍ  خۅش  کروٕنۍ  کُلۍ۔"
  },
  {
    "verse_id": 8,
    "translation": "(یہِ  سورُے)  چھ  (سامانِ)  بصیرت  تہٕ  نصیحت  پۯتھ  تس  بندس  خٲطرٕ  یُس  (اللہ  تعالیٰ  ہس  کُن)  رجوع  کرن  وول  چُھ۔"
  },
  {
    "verse_id": 9,
    "translation": "تہٕ  اَسہِ  وول  آسمانہٕ  برکت  وول  آب  پتہٕ  وۅپدٲوۍ  اَسہِ  اَمہِ  سٍتۍ  باغ  تہٕ  کھہن  ہُنٛد  اناج  (تہِ)۔"
  },
  {
    "verse_id": 10,
    "translation": "بیٚیہِ  زیٖٹھۍ  زیٖٹھۍ  کٔھزٕر  یہِندۍ  گُرن  تہہ  بہ  تہہ  آسان  چِھ۔"
  },
  {
    "verse_id": 11,
    "translation": "(یہِ  سورُے  کینہہ  کۆرپننیٚن)  بندن  ہٕندِ  روٗزی  خٲطرٕ  تہٕ  اَسہِ  کٔر  اَمہِ  (آبہٕ)  سٍتۍ  مۅردٕ  زمین  زندٕہ۔  یِتھے  پٲٹھۍ  آسہِ  (تُہُنٛد)  قبرو  منٛزٕ  نیرُن  (تہِ)۔"
  },
  {
    "verse_id": 12,
    "translation": "یِمَو  (مکہ  کیٚو  کٲفرو)  برونٛہہ  کۆر  نوح  سٕندۍ  قومن،  تہٕ  (سرزمینِ  یمامہ  کیٚو  نابینا)  کریٖرِ  والیٚو  تہٕ  (مدینہ  پیٚٹھہٕ  شامس  کُن  تبوکس  نکھہٕ  حجر  بستی  منٛز  بسن  وٲلۍ  صالح  علیہ  السلامن  ہٕندۍ  قومِ)  ثمودن  انکار۔"
  },
  {
    "verse_id": 13,
    "translation": "تہٕ  (عُمان  تہٕ  سرزمینِ  مھرہ  ہس  منٛزباگ  یمن  چہ  اَحقاف  وادی  منٛز  بٔسِتھ  ہُود  علیہ  السلامن  ہٕندۍ  قومِ)  عادن  تہٕ  (مصرٕکۍ  حکمران)  فرعونن  تہٕ  (سرزمینِ  فلسطینس  منٛز  سدوم  تہٕ  عمورہ  ہٕکۍ  روزن  وٲلۍ)  قومِ  لُوطن۔"
  },
  {
    "verse_id": 14,
    "translation": "تہٕ  (مَدیَنٕکۍ  گٔنۍ  کُلۍ  وٲلۍ  جنگل)  اَیکہ  کیٚو  روزن  والیٚو  (یہِ  اوس  شعیب  سُنٛد  قوم)  تہٕ  (یَمن  کِس  بادشاہ  اسعَد  ابوکریب)  تُبَّع  (الحِمْیَری)  سٕندۍ  قومن،  (غرض  یِمَو)  سارِوٕے  کۆر  رسولن  انکار،  پتہٕ  روٗد  (یِمن  پیٚٹھ)  میون  عذابُک  وعدٕہ  ثٲبت  سپدِتھ۔"
  },
  {
    "verse_id": 15,
    "translation": "کیا  تیٚلہِ  چھا  أسۍ  گۅڈنِچہِ  لٹہِ  پٲدٕ  کرنہٕ  کِنۍ  تٔھکۍ  مٕتۍ؟  (تہِ  چُھنہٕ  کینہہ)  بلکہ  چِھ  تِم  لُکھ  نَوِ  سرٕ  پادٕ  کرنس  متعلق  شکس  منٛز  (ہیٚنہٕ  آمٕتۍ)۔"
  },
  {
    "verse_id": 16,
    "translation": "تہٕ  بے  شک  چُھ  اَسہِ  انسان  پٲدٕ  کۆرمُت  تہٕ  أسۍ  چِھ  تِم  وَسوسہٕ  (تہِ)  زانان  یِم  تٔمۍ  سُنٛد  نفس  (تٔمۍ  سٕندِس  دِلس  تہٕ  دماغس  منٛز)  تۯاوان  چُھ۔  تہٕ  أسۍ  چِھ  تٔمۍ  سٕنزِ  شہہ  رگہِ  کھوتہٕ  تہِ  زیادٕہ  تس  نکھہٕ۔"
  },
  {
    "verse_id": 17,
    "translation": "ییٚلہِ  زٕ  رَٹن  وٲلۍ  (فرشتہٕ  تَمۍ  سٕنزِ  پۯتھ  کتھہِ  تہٕ  کامہِ  تحریرس  منٛز)  رٹان  چِھ  (یِم)  دٔچِھنہِ  اندٕ  تہٕ  کھوورِ  اندٕ  بِہتھ  چِھ۔"
  },
  {
    "verse_id": 18,
    "translation": "سُہ  چُھنہٕ  ٲسہٕ  کانٛہہ  کتھ  ہیٚکان  ؤنِتھ  مگر  تس  نِش  چُھ  اَکھ  رٲچھدر  (لیٚکھنہٕ  خٲطرٕ)  تیار  روزان۔"
  },
  {
    "verse_id": 19,
    "translation": "تہٕ  موتٕچ  بے  ہوشی  وٲژ  حقہٕ  سان۔  (اے  انسان!)  یۅہے  چُھ  سُہ  چیز  ییٚمہِ  نِشہِ  ژٕ  ژَلان  اوسُکھ۔"
  },
  {
    "verse_id": 20,
    "translation": "تہٕ  صُورس  یِیہِ  پھۅکھ  دِنہٕ،  یۅہے  (عذابٕے)  چُھ  وعیدُک  دۅہ۔"
  },
  {
    "verse_id": 21,
    "translation": "تہٕ  پۯتھ  نفس  یِیہِ  (سٲنِس  دربارس  منٛز  تِتھہٕ  پٲٹھۍ)  زِ  تٔمِس  آسہِ  اَکھ  کھرٛیٚکہ  ناون  وول  (فرشتہٕ)  تہٕ  (بیاکھ  اعمالن  پیٚٹھ)  گواہ۔"
  },
  {
    "verse_id": 22,
    "translation": "درحقیقت  روٗدُکھ  ژیمہِ  (دۅہ)  نِشہِ  غفلتس  منٛز  پیٚتھ  وۆنۍتُل  اَسہِ  چون  (غفلتُک)  پردٕہ  تھۆد  لہذا  چھے٘  از  چٲنۍ  نظر  تیز۔"
  },
  {
    "verse_id": 23,
    "translation": "تہٕ  تس  سٍتۍ  روزن  وول  (فرشتہٕ)  وَنہِ،  یہِ  چُھ  یِکینٛژھاہ  مے٘  نِش  تیار  چُھ۔"
  },
  {
    "verse_id": 24,
    "translation": "(حکم  سپدِ)،  لہٰذا  ترٲوِیوٗکھ  تۆہۍ  دۅشوَے  (یِتھۍ)  ناشکرگزار  بُتھۍ  پھِرۍ  جہنمس  منٛز۔"
  },
  {
    "verse_id": 25,
    "translation": "یُس  نیکی  نِشہِ  ٹھاکھ  کرن  وول  چُھ،  حدٕ  نِشہِ  نیرن  وول  چُھ،  شک  کرن  (وول)  تہٕ  (شک)  تۯاون  وول  چُھ۔"
  },
  {
    "verse_id": 26,
    "translation": "ییٚمۍ  اللہ  تعالیٰ  ہس  سٍتۍ  بیاکھ  اوس  معبودبنٲوِتھ  تھوومُت  لہٰذا  ترٲوِیوٗن  تۆہۍ  سہُ  سخت  عذابس  منٛز۔"
  },
  {
    "verse_id": 27,
    "translation": "(وۅنۍ)  وَنہِ  تٔمۍ  سُنٛد  (بیاکھ)  سٲتھی  (شیطان)،  اے  سانہِ  ربّہ!  یہِ  کۆرنہٕ  مے٘  گمراہ  بلکہ  اوس  یہِ  (پانے)  ؤسۍ  پایہِ  چہ  گمرٲہی  منٛز  ہیٚنہٕ  آمُت۔"
  },
  {
    "verse_id": 28,
    "translation": "ارشاد  سپدِ،  تۆہۍ  مَہ  ژُوِو  میٲنِس  دربارس  منٛز  ییٚلہِ  زن  مے٘  گۅڈے  تۅہیہِ  کُن  (عذابٕچ)  وعید  سوٗزمٕژ  چھے٘۔"
  },
  {
    "verse_id": 29,
    "translation": "میانہِ  بارگاہِ  منٛز  چُھنہٕ  فرمان  یِوان  بدلاونہٕ  تہٕ  نَہ  چُھس  بہٕ  بندن  پیٚٹھ  ظلم  کرن  وول۔"
  },
  {
    "verse_id": 30,
    "translation": "تَمہِ  دۅہ  وَنو  أسۍ  جہنمس،  کیا  ژٕ  آکھہٕ  برنہٕ  ؟  تہٕ  سُہ  وَنہِ،  کیا  بیٚیہِ  تہِ  چھا  کینہہ  ہُریمانہٕ؟"
  },
  {
    "verse_id": 31,
    "translation": "تہٕ  جنت  یِیہِ  پرہیزگارن  خٲطرٕ  نکھہٕ  اَننہٕ،  بالکل  آسہِ  نہٕ  دوٗر۔"
  },
  {
    "verse_id": 32,
    "translation": "(تہٕ  تِمن  سپدِ  ارشاد)،  یہِ  چُھ  سُہ  ییٚمِیُک  تۅہیہِ  سٍتۍ  وعدٕہ  اوس  کرنہٕ  آمُت  (زِ)  پۯتھ  توبہٕ  کرن  وٲلِس  (پننِس  دیٖنس  تہٕ  ایمانس)  رٲچھ  کرن  وٲلۍ  سٕندِ  خٲطرٕ  (چُھ)۔"
  },
  {
    "verse_id": 33,
    "translation": "یُس  (خدائے)  رحمانس  وُچھنہٕ  وَرٲے  کھوژان  روٗد  تہٕ  (اللہ  تعالیٰ  سٕنزِ  بارگاہِ  منٛز)  سپُد  رجوع  تہٕ  حٲضر  آسن  وول  دل  ہیٚتھ  حٲضر۔"
  },
  {
    "verse_id": 34,
    "translation": "اَتھ  منٛز  گٔژِھو  سلامتی  سان  دٲخل،  یہِ  چُھ  ہمیشگی  ہُنٛد  دۅہ۔"
  },
  {
    "verse_id": 35,
    "translation": "اَتھ  (جنتس)  منٛز  آسن  تِہِندِ  خٲطرٕ  تِمہٕ  تمام  نعمتہٕ  (موجود)  یہِٕنز  تِم  خوٲہش  کرن  تہٕ  سٲنِس  دربارس  منٛز  چھے٘  مزید  بیٚیہِ  اکھ  نعمت  تہِ  (یا  بیٚیہِ  تہِ  واریاہ  کینہہ،لہٰذا  سپدن  عاشق  خۅش)۔"
  },
  {
    "verse_id": 36,
    "translation": "تہٕ  اَسہِ  کٲژاوے  اُمّت  کرِتِمن  (کٲفرن  تہٕ  مکہٕ  کیٚن  مشرکن)  برونٛہہ  ہلاک  یِم  طاقتس  تہٕ  قوتس  منٛز  تِمن  کھوتہٕ  کٔھسِتھ  آسہٕ،  چنانچہ  تِمَو  ٲسۍ  (دنیاہٕکۍ)  شہر  چھٲنِتھ  ترٲوِمٕتۍ  زِکُنہِ  ما  آسہِ  (موتس  یا  عذابس  نِشہِ)  ژٔلِتھ  گژھنٕچ  کانٛہہ  جاے۔"
  },
  {
    "verse_id": 37,
    "translation": "بے  شک  چُھ  اَتھ  منٛز  یقیناً  نہیبہ  تہٕ  تذکّرتس  شخصہٕ  سٕندِ  خٲطرٕ  یُس  صاحبِ  دل  چُھ  (یعنی  غفلت  نِشہِ  چُھ  دوٗر  بی٘یہِ  چُھ  دِلٕچ  بیدٲری  تھاوان)  یا  چُھ  کن  دٲرِتھ  بوزان  (یعنی  توجہ  چُھ  أکۍسٕے  ڈنجہِ  رٹان  تہٕ  باقی  چیزو  نِشہِ  چُھس  بیو٘ن  تھاوان)  تہٕ  سُہ  چُھ  (پرٛتھ  ساعتہ  اللہ  تعالیٰ  سٕنزن  نشٲنین  ہُند)  مشٲہدہ  کرن  وول۔"
  },
  {
    "verse_id": 38,
    "translation": "تہٕ  بے  شک  کٔرۍ  اَسہِ  (سٲری)  آسمان  تہٕ  زمین  تہٕ  سۅ  (کاینات)  یۅسہٕ  دۅشوٕنۍ  منٛزباگ  چھے٘  شیٚن  زمانن  منٛز  پٲدٕ،  تہٕ  اسہِ  گے  نہ  کانٛہہ  تھکاوٹھ۔"
  },
  {
    "verse_id": 39,
    "translation": "لہٰذا  کٔرِو  تۆہۍ  تِمن  کتھن  پیٚٹھ  صبر  یِمہٕ  تِم  ونان  چھ  تہٕ  پننِس  ربّ  سٕنزکٔرِو  حمدٕ  سان  تسبیح  آفتاب  کھسنہٕ  برونٛہہ  تہٕ  آفتاب  لوسنہٕ  برونٛہہ۔"
  },
  {
    "verse_id": 40,
    "translation": "تہٕ  رٲژ  ہٕندیٚن  کینٛژھن  وقتن  منٛز  تہِ  کٔرِو  تٔمۍ  سٕنز  تسبیح  بیٚیہِ  نمازو  پتہٕ  تہِ۔"
  },
  {
    "verse_id": 41,
    "translation": "تہٕ  (تَمہِ  دۅہُک  حال)  بوٗزِو  وارٕ  پٲٹھۍ  ییٚمہِ  دۅہ  اَکھ  ناد  دِنہٕ  وول  قریبی  جایہِ  پیٚٹھہٕ  ناد  لایہِ۔"
  },
  {
    "verse_id": 42,
    "translation": "ییٚمہِ  دۅہ  لُکھ  سخت  کریکہِ  ہٕنز  آواز  یقین  سان  بوزن،  یۅہے  آسہِ  قبرو  منٛزٕنیرنُک  دۅہ۔"
  },
  {
    "verse_id": 43,
    "translation": "بے  شک  چِھ  أسی  تھاوان  زندٕہ  تہٕ  أسی  چِھ  دِوان  موت  تہٕ  اَسی  کُن  چُھ  پۆت  پھیٖرِتھ  یُن۔"
  },
  {
    "verse_id": 44,
    "translation": "ییٚمہِ  دۅہ  زمین  تِمن  پیٚٹھۍکِنۍ  پھَٹہِ  پتہٕ  نیرن  تِم  بانٛبرِ  ہۆت،  یہِ  حشر  (نَوِ  سرٕ  لُکھ  سۅمبراوٕنۍ)  چُھ  سانہِ  خٲطرٕواریاہ  سہل۔"
  },
  {
    "verse_id": 45,
    "translation": "أسۍ  چِھ  وارٕ  پٲٹھۍ  زانان  یِکینٛژھاہ  تِم  ونان  چِھ  تہٕ  تۆہۍ  چِھو  نہٕ  تِمن  پیٚٹھ  جبرکرن  وٲلۍ،  لہٰذا  کٔرِو  قرآن  کہ  ذریعہ  تس  شخصس  نصیحت  یُس  میٲنِس  عذاب  کِس  وعدس  کھوژان  چُھ۔"
  }
]