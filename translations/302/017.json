[
  {
    "verse_id": 1,
    "translation": "سۅذات  چھے٘  (پۯتھ  نقص  تہٕ  کمزوری  نِشہِ)  پاک  ییٚمۍ  رٲژ  ہٕندِس  کم  سٕے  حصس  منٛزپَنُن  (ٹوٹھ  تہٕ  مقرّب)  بندٕہ  مسجدِ  حرام  پیٚٹھہٕ  (تَتھ)  مسجدِ  اقصیٰ  ہس  تام  نِیوٗ  ییٚمِیُک  اۆند  پۆک  اَسہِ  برکت  وول  چُھ  بنوومُت  تاکہ  أسۍ  ہاوَو  تس  (کٲمل  بندس)  پننہِ  نِشٲنِیہِ،  بے  شک  چُھ  سُے  وارٕ  پٲٹھۍ  بوزن  وول  وارٕ  پٲٹھۍ  وُچھن  وول۔"
  },
  {
    "verse_id": 2,
    "translation": "تہٕ  اَسہِ  کٔرموسیٰ  ہس  (علیہ  السلام)  کتاب  (تورات)  عطا  تہٕ  اَسہِ  بنٲو  سۅ  بنی  اسرٲییل  خٲطرٕ  ہدایت  (تہٕ  تِمن  دِیُت  حکم)  زِ  میانہِ  وَرٲے  مَہ  زٲنِیوٗن  کانٛہہ  اَتھہٕ  رۆٹ  کرن  وول۔"
  },
  {
    "verse_id": 3,
    "translation": "(اے)  تِمن  لُکن  ہٕندیٚو  اولادو  یِم  اَسہِ  نوح  ہس  (علیہ  السلام)  سٍتۍ  (ناوِ  منٛز)  تُلمتۍ  ٲسۍ،  بے  شک  ٲسۍ  نوح  (علیہ  السلام)  سیٚٹھاہ  شکر  کرن  وٲلۍ  بندٕہ۔"
  },
  {
    "verse_id": 4,
    "translation": "تہٕ  اَسہِ  اوس  کتابِہ  منٛز  بنی  اسرٲییلس  بالکل  وۆنمُت  زِ  تۆہۍ  کٔرِو  زمینس  منٛز  ضروردۅیہِ  لٹہِ  فساد  تہٕ  (اللہ  تعالیٰ  سٕندِاطاعت  نِشہِ)  پھِرِو  وُلٹہٕ  پٲٹھۍ  بُتھ۔"
  },
  {
    "verse_id": 5,
    "translation": "پتہٕ  ییٚلہِ  تِمَو  دۅیَو  منٛزٕ  گۅڈنِکہِ  پھِریُک  وعدٕہ  ووت  اَسہِ  کٔرۍ  تۅہیہِ  پیٚٹھ  پنٕنۍ  تِتھۍ  بندٕہ  مسلّط  یِم  سخت  لڑایہِ  گٔرۍ  ٲسۍ  پتہٕ  ژاے  تِم  (تۅہیہِ)  ژھانڈان  ژھانڈان  (تُہٕندیٚن)  گرَن  تام،  تہٕ  (اَتھ)  وعدس  اوس  ضرورپوٗرٕ  سپدُن۔"
  },
  {
    "verse_id": 6,
    "translation": "پتہٕ  پھِیُر  اَسہِ  تِمن  پیٚٹھ  غلبہٕ  تُہٕندِس  حقس  منٛزتہٕ  اَسہِ  کۆرُوتۅہیہِ  مال  تہٕ  اَولادو  (ہٕندِ  کثرت)  ذریعہ  مدد  تہٕ  اَسہِ  کۆرُو  تۅہیہِ  نرِ  زورس  منٛز  (تہِ)  ہُریٚر۔"
  },
  {
    "verse_id": 7,
    "translation": "ہرگاہ  تۆہۍرٕژرکٔرِو  تیٚلہِ  کٔرِو  پننی  خٲطرٕ  رٕژر  تہٕ  ہرگاہ  تۆہۍ  بُرٲیی  کٔرِو  تیٚلہِ  کٔرِو  پننی  نفسہٕ  خٲطرٕ،پتہٕ  ییٚلہِ  دۆیِمہِ  وعدٕچ  گٔروٲژ  (پتہٕ  کٔرۍ  باقی  ظٲلم  تۅہیہِ  پیٚٹھ  مسلّط)  تاکہ  (چوب  دی  دی)  کرن  تُہٕندۍ  بُتھۍخراب  تہٕ  اَمہِ  موجوب  زِ  مسجدِ  اقصیٰ  ہس  منٛز  اَژن  (تِتھہٕ  پٲٹھۍ)  یِتھہٕ  پٲٹھۍ  تتھ  منٛز  (حملہٕ  کرن  وٲلۍ  لُکھ)  گۅڈنِچہِ  لٹہِ  ژامٕتۍ  ٲسۍ  تہٕ  اَمہِ  موجوب  زِ  یَتھ  (جایہِ)  پیٚٹھ  غلبہٕ  لبن  تَتھ  کرن  تباہ  تہٕ  برباد۔"
  },
  {
    "verse_id": 8,
    "translation": "امید  چھے٘  (اَمہِ  پتہٕ)  کرِ  تُہُنٛد  ربّ  تۅہیہِ  پیٚٹھ  رحم  تہٕ  اگر  تۅہیہِ  پتہٕ  بیٚیہِ  تی  (یعنی  بُتھ  پھِرنُک  طریقہٕ  اختیار)  کۆرُو  تیٚلہِ  دِمَو  أسۍ  تہِ  سُے  (عذاب  دُبارٕہ)،  تہٕ  اَسہِ  چُھ  جہنم  کٲفرن  خٲطرٕ  قٲدخانہٕ  بنوومُت۔"
  },
  {
    "verse_id": 9,
    "translation": "بے  شک  چُھ  یہِ  قرآن  تَتھ  (مٔنزِلس)  کُن  رہنمٲیی  کران  یُس  سارِوٕے  کھۅتہٕ  صحیح  چُھ  تہٕ  تِمن  مومنن  یِم  نیک  عملہٕ  چِھ  کران  چُھ  اَمہِ  کتھہِ  ہٕنز  خۅش  خبر  بوزناوان  زِ  تِہِندِ  خٲطرٕ  چُھ  بۆڈ  اجر۔"
  },
  {
    "verse_id": 10,
    "translation": "تہٕ  یہِ  زِ  یِم  لُکھ  ٲخرتس  پیٚٹھ  ایمان  چِھنہٕ  تھاوان  اَسہِ  چُھ  تِہِندِ  خٲطرٕ  دگ  تُلوُن  عذاب  تھوومُت  تیار  کٔرِتھ۔"
  },
  {
    "verse_id": 11,
    "translation": "تہٕ  انسان  چُھ  (کُنہِ  ساعتہٕ  تنگ  دل  تہٕ  پریشان  سپدِتھ)  برٲیی  ہُنٛد  دعا  منگنہِ  لگان  یِتھہٕ  پٲٹھۍ  (پننہِ  خٲطر) ٕ  رٕژرُک  دعا  چُھ  منگان،  تہٕ  انسان  چُھ  سیٚٹھہٕے  بانٛبرِ  ہۆت  ثٲبت  سپُدمُت۔"
  },
  {
    "verse_id": 12,
    "translation": "تہٕ  اَسہِ  بنٲوۍ  رات  تہٕ  دۅہ  (پننہِ  قدرت  چہ)  زٕ  نِشٲنِیہِ  پتہٕ  بنٲو  اَسہِ  رٲژ  ہٕنز  نشٲنی  گٔٹ  (تٲریک)  تہٕ  اَسہِ  بنٲو  دۅہٕچ  نشٲنی  گاشدار  روشن  تاکہ  تۆہۍ  ہیٚکِو  پننِس  ربّ  سُنٛد  فضل  (رزق)  ژھٲنڈِتھ  تہٕ  تاکہ  تۆہۍ  ہیٚکِو  ؤرۍیَن  ہُنٛد  شمار  تہٕ  حساب  معلوم  کٔرِتھ،  تہٕ  اَسہِ  چُھ  پۯتھ  چیز  پوٗرٕ  تفصیل  سان  واضح  کۆرمُت۔"
  },
  {
    "verse_id": 13,
    "translation": "تہٕ  اَسہِ  چُھ  پۯتھ  انسان  سٕنٛزن  عملن  ہُنٛدتحریرتٔمۍ  سٕنزِ  گردنہِ  منٛز  نٲلۍ  تروومُت،  تہٕ  أسۍ  کڑوتٔمۍ  سٕندِ  خٲطرٕ  قیامت  کہ  دۅہ  (یہِ)  اعمال  نامہٕ  یَتھ  سُہ  (پانس  برونٛہہ  کنہِ)  مٕژرٲوِتھ  وُچھہِ۔"
  },
  {
    "verse_id": 14,
    "translation": "(تس  یِیہِ  وَننہٕ،)  پنٕنۍ  کتاب  (یعنی  اعمال۔  نامہٕ)  پَر،  اَز  چُھکھ  ژٕ  پننِس  حسابس  پانے  نظر  دِنہ  خٲطرٕ  کٲفی۔"
  },
  {
    "verse_id": 15,
    "translation": "یُس  کانٛہہ  ہدایتٕچ  وَتھ  پانناوان  چُھ  تیٚلہِ  چُھ  سُہ  پننہِ  فٲیدٕہ  خٲطرٕ  ہدایتس  پیٚٹھ  پکان  تہٕ  یُس  شخص  گمراہ  چُھ  گژھان  تیٚلہِ  چُھ  تٔمۍ  سٕنزِ  گمرٲہی  ہُنٛد  وبال  (تہِ)  تٔسۍ  پیٚٹھ،  تہٕ  کانٛہہ  بور  تُلن  وول  تُلہِ  نہٕ  بیٚیہِ  کٲنسہِ  (ہٕندیٚن  گناہن)  ہُنٛد  بور،تہٕ  أسۍ  چِھنہٕ  ہرگز  عذاب  دِنہٕ  وٲلۍ  یۆت  تام  زن  أسۍ  (تَتھ  قومس  منٛز)  کانٛہہ  رسول  سوزون۔"
  },
  {
    "verse_id": 16,
    "translation": "تہٕ  ییٚلہِ  أسۍ  کُنہِ  بستی  ہلاک  کرنُک  ارادٕہ  چِھ  کران  تیٚلہِ  چِھ  أسۍ  تَتہِ  کیٚن  امیرن  تہٕ  خۅش  حال  لُکن  (کانٛہہ)  حکم  دِوان  (تاکہ  تِہِندِ  ذریعہ  گژِھہ  عوام  تہٕ  غریب  لُکھ  تہِ  درست)  پتہٕ  چِھ  تِم  تَتھ  (بستی)  منٛز  نافرمٲنی  کران  ادٕ  چُھ  سون  (عذابُک)  حکم  تَتھ  پیٚٹھ  وٲجب  سپدان  پتہٕ  چِھن  أسۍ  سۅ  بستی  بالکلُٕے  وُجارٕ  کران۔"
  },
  {
    "verse_id": 17,
    "translation": "تہٕ  اَسہِ  کٔرۍ  نوح  ہس  (علیہ  السلام)  پتہٕ  کٲتیاہ  وَے  قوم  ہلاک،  تہٕ  تُہُنٛد  ربّ  چُھ  سیٚٹھاہ  (سُہ)  چُھ  پننیٚن  بندن  ہٕندیٚو  گناہو  نِشہِ  وارٕ  پٲٹھۍ  باخبر،  وارٕ  پٲٹھۍ  وُچھن  وول۔"
  },
  {
    "verse_id": 18,
    "translation": "یُس  کانٛہہ  صرف  دنیاچہ  خۅشحٲلی  (ہٕندِس  صورتس  منٛز  پننہِ  محنتُک  بدلہٕ  جلدی)  چُھ  یژھان  تیٚلہِ  چِھ  أسۍ  ییٚتھۍ  دنیاہس  منٛز  ییٚمِس  یژھان  چِھ  یوٗتاہ  یژھان  چِھ  جلدی  دِوان  پتہٕ  چُھ  اَسہِ  تس  خٲطرٕ  جہنم  بنوومُت  یَتھ  منٛز  سُہ  بے٘  وٲری  بوزان  بوزان  (ربّ  سٕندِ  رحمت  نِشہِ)  نامراد  دٲخل  سپدِ۔"
  },
  {
    "verse_id": 19,
    "translation": "تہٕ  یُس  شخص  ٲخرتُک  خوٲہش  مند  سپُد  تہٕ  تٔمۍ  کٔرتَمہِ  خٲطرٕ  تَتھ  لایق  کوشش  بیٚیہِ  چُھ  سُہ  مومن  (تہِ)  تیٚلہِ  گژِھہ  یِتھہِ  نٕے  لُکن  ہٕنزِ  کوششہِ  مقبولیت  حٲصل۔"
  },
  {
    "verse_id": 20,
    "translation": "أسۍ  چِھ  پۯتھ  أکِس  مدد  کران  ہُمن  (دنیا  ژھانڈن  والیٚن)  تہِ  تہٕ  یمن  (ٲخرت  ژھانڈن  والیٚن)  تہِ  (اے  حبیبِ  مکرّمؐ!  یہِ  سورُے  کینہہ)  چھے٘  تُہٕندِس  ربّ  سٕنزعطا،تہٕ  تُہٕندِس  ربّ  سٕنز  عطا  چھَنہٕ  (کٲنسہِ  خٲطرٕ)  ممنوع  تہٕ  بند۔"
  },
  {
    "verse_id": 21,
    "translation": "وُچِھو  اَسہِ  کِتھہٕ  پٲٹھۍ  چھے٘  یِمَو  منٛزٕ  کینٛژھن  دِژمٕژ  کینٛژھن  پیٚٹھ  فضیلت،  تہٕ  پٔزۍپٲٹھۍ  چُھ  ٲخرت  (دنیا  کِس  مقابلس  منٛز)  درجات  کہ  لحاظہٕ  (تہِ)  سیٚٹھاہ  بۆڈ  تہٕ  فضیلت  کہ  لحاظہٕ  (تہِ)  چُھ  سیٚٹھاہ  بۆڈ۔"
  },
  {
    "verse_id": 22,
    "translation": "(اے  بوزن  والہِ!)  اللہ  تعالیٰ  ہس  سٍتۍ  مَہ  بناوُن  بیاکھ  معبودژٕ  روزکھ  (نَتہٕ)  ملامت  زد  (تہٕ)  بے  بس  گٔژِھتھ  بِہتھ۔"
  },
  {
    "verse_id": 23,
    "translation": "تہٕ  تُہٕندۍ  ربّن  چُھ  حکم  فرموومُت  زِ  تۆہۍ  مَہ  کٔرِو  اللہ  تعالیٰ  ہس  وَرٲے  کٲنسہِ  ہٕنز  عبادت  تہٕ  مٲلِس  ماجہِ  سٍتۍ  ٲسِو  رُت  سلوک  کران،  ہرگاہ  تۅہیہِ  برونٛہہ  کنہِ  دۅشوٕیَو  منٛزٕ  اکھ  یا  دۅشوے  واتن  بُجرس  تیٚلہِ  کٔرۍزیٚو  نہٕ  تِمن  اُف  تہِ  تہٕ  تِمن  ؤنۍ  زیٚو  نہٕ  ہٕکہٕ  تہِ  تہٕ  تِمن  دۅشوٕنۍ  سٍتۍ  کٔرِو  سیٚٹھاہ  ادبہٕ  سان  کتھ۔"
  },
  {
    "verse_id": 24,
    "translation": "تہٕ  تِمن  دۅشوٕنۍ  خٲطرٕ  تھٲوِو  نرم  دلی  سان  عٲجزی  تہٕ  انکسٲری  ہٕنزٕ  نَرِ  نۆمرٲوِتھ  تہٕ  (اللہ  تعالیٰ  سٕنزِ  بارگاہِ  منٛز)  روٗزِو  عرض  کران،  اے  میانہِ  ربّہ!  یِمن  دۅشوٕنۍ  پیٚٹھ  کررحم  یِتھہٕ  پٲٹھۍ  بہٕ  یِمَو  اوسہَس  شُرۍ  پانہٕ  (رحمت  تہٕ  شفقت  سان)  رۆچھمُت۔"
  },
  {
    "verse_id": 25,
    "translation": "تُہُنٛد  ربّ  چُھ  تِمَو  کتھو  نِشہِ  وارٕ  پٲٹھۍ  باخبر  یِمہٕ  تُہٕندیٚن  دِلن  منٛز  چھے٘،  اگر  تۆہۍ  نیک  سیرت  بٔنِو  تیٚلہِ  چُھ  سُہ  (اللہ  تعالیٰ  پانس  کُن)  رجوع  کرن  والیٚن  سیٚٹھاہ  بخشن  وول۔"
  },
  {
    "verse_id": 26,
    "translation": "تہٕ  رشتہٕ  دارن  کٔرِو  تِہُنٛد  حق  ادا  بیٚیہِ  محتاجن  تہٕ  مسافرن  تہِ  (دِیِو)  تہٕ  پَنُن  مال  مَہ  کٔرِو  فضول  خرچی  سٍتۍ  ختم۔"
  },
  {
    "verse_id": 27,
    "translation": "بے  شک  چِھ  فضول  خرچی  کرن  وٲلۍ  شیطان  سٕندۍ  بٲے،  تہٕ  شیطان  چُھ  پننِس  ربّ  سُنٛد  بۆڈبارٕ  ناشکرگزار۔"
  },
  {
    "verse_id": 28,
    "translation": "تہٕ  ہرگاہ  تۆہۍ  (پننہِ  اَتھہٕ  چھۅنِرٕ  کِنۍ)  یمو  (حق  تھاون  والیو)  نِشہِ  ہِراسہٕ  چِھو  یژھان  کرُن  پننِس  ربّ  سٕندِ  طرفہٕ  رحمت  (خۅشحٲلی)  ہٕندِس  انتظارس  منٛز  ییٚمِیُک  تۆہۍ  توقع  چِھو  تھاوان  تیٚلہِ  ٲسِو  تِمن  نرمی  ہٕنز  کتھ  ونان۔"
  },
  {
    "verse_id": 29,
    "translation": "تہٕ  نَہ  مَہ  تھٲوِو  پَنُن  اَتھہٕ  پننہِ  گردٔنۍ  سٍتۍ  گٔنڈِتھ  (زِکٲنسہِ  دِیِو  نہٕ  کِہِنۍ)  تہٕ  نَہ  مَہ  ترٲوِیوٗن  یہِ  اَند  ہیٚتھ  یَلہٕ  (زِ  سورُے  دِیِو  اَند  ہیٚتھ)  زِ  پتہٕ  پیٚیو  تۅہیہِ  پانہٕ  پانس  ملامت  تُلٕنۍ  (تہٕ)  تٔھکِتھ  ہٲرِتھ  بِہُن۔"
  },
  {
    "verse_id": 30,
    "translation": "بے  شک  تُہُنٛد  ربّ  یس  خٲطرٕ  یژھان  چُھ  رزق  چُھ  کشادٕہ  کران  تہٕ  (یس  خٲطرٕ  یژھان  چُھ)  تنگ  چُھ  کران،  بے  شک  چُھ  سُہ  پننیٚن  بندن  (ہٕندیٚن  اعمالن  تہٕ  حالن)  ہٕنز  وارٕ  پٲٹھۍ  خبر  تھاون  وول،  وارٕ  پٲٹھۍ  وُچھن  وول۔"
  },
  {
    "verse_id": 31,
    "translation": "تہٕ  تۆہۍ  مَہ  کٔرِیوٗکھ  پنٕنۍ  اولاد  غریبی  ہٕندِ  خوف  کِنۍ  قتل،  أسی  چِھ  تِمن  (تہِ)  روٗزی  دِوان  تہٕ  تۅہیہِ  تہِ،  بے  شک  چُھ  تِم  قتل  کرٕنۍ  سیٚٹھاہ  بۆڈ  گناہ۔"
  },
  {
    "verse_id": 32,
    "translation": "تہٕ  تۆہۍ  گٔژھۍ  زیو  نہٕ  زناہس  (بدکاری)  نکھہٕ  تہِ  بے  شک  چھے٘  یہِ  بے  حیٲیی  ہٕنز  کٲم،  بیٚیہِ  چھے٘  سیٚٹھاہ  خراب  وَتھ۔"
  },
  {
    "verse_id": 33,
    "translation": "تہٕ  تو٘ہۍ  کٔرۍزیون  نہٕ  کانٛہہ  نفس  قتل  یُس  اللہ  تعالیٰ  ہن  حرام  چُھ  قرار  دِیُتمُت  ماسواے  جٲیز  (قٲنونی)  طریقہ،  تہٕ  یُس  شخص  ظلمہٕ  سان  آو  قتل  کرنہٕ  تی٘لہِ  چُھ  بے  شک  اَسہِ  تٔمۍ  سٕندِس  وٲرثس  (قانونی  ضٲبطہٕ  مطٲبق  قصاصُک)  اختیار  دُیتمت،  البتہ  لٲزم  چُھ  زِ  سہُ  مہ  نیٖرِن (قصاصہ  رٔنگۍ)  قتلس  منٛز  حدٕ  نیٚبر،  امہ  موجوب  زِ  حقیقتس  منٛز  چُھ  تس  (قانوٗنُک)  مدد  حٲصل۔"
  },
  {
    "verse_id": 34,
    "translation": "تہٕ  تۆہۍ  گٔژھۍ  زیٚو  نہٕ  یتیم  سٕندِس  مالس  (تہِ)  نکھہٕ  مگر  تَمہِ  طریقہٕ  یُس  (یتیم  سٕندِ  خٲطرٕ)  بہتر  آسہِ  یۆت  تام  زن  سُہ  پننہِ  جوٲنی  تام  واتہِ  بیٚیہِ  ٲسِو  وعدٕہ  کران  پوٗرٕ،  بے  شک  سپدِ  وعدٕچ  پٕۯژھہٕ  گٲر  ضرور۔"
  },
  {
    "verse_id": 35,
    "translation": "تہٕ  میٖژ  ٲسِو  پوٗرٕتھاوان  ییٚلہِ  (تہِ)  تۆہۍ  (کانٛہہ  چیز)  میٖنِو  تہٕ  (ییٚلہِ  تولُن  لٲگِو  تیٚلہِ)  ٲسِو  سیٚزِ  ترکرِتولان،  یہِ  (دیانت  دٲری)  چھے٘  بہتر  بیٚیہِ  چھے٘  انجام  کہ  اعتبارٕ  (تہِ)  سیٚٹھاہ  جان۔"
  },
  {
    "verse_id": 36,
    "translation": "تہٕ  (اے  انسان!)  ژٕ  مَہ  کر  تَمہِ  کتھہِ  ہٕنز  پٲروی  ییٚمِیُک  ژے٘  (صحیح)  علم  چُھے  نہٕ،  بے  شک  سپدِ  کن  تہٕ  أچھ  تہٕ  دل  یِمَو  منٛزٕ  پۯتھ  أکِس  پٕۯژھہ  گٲر۔"
  },
  {
    "verse_id": 37,
    "translation": "تہٕ  زمینس  منٛز  مَہ  پکھ  ٹینٛٹھ  تھٲوِتھ،  بے  شک  ہیٚکہن  نہٕ  ژٕ  زمین  (پننہِ  غرور  کہ  زورٕ  سٍتۍ)  ہرگز  پھاسوِتھ  تہٕ  نَہ  ہیٚککھ  ژٕ  ہرگز  تہِ  تھزرس  منٛزپہاڑن  تام  وٲتِتھ  (ژٕ  یِکینژھاہ  چُھکھ  تی  روزکھ)۔"
  },
  {
    "verse_id": 38,
    "translation": "یِمن  سارِنٕے  (تذکرٕہ  کرنہٕ  آمژن)  کتھن  ہٕنز  برٲیی  چھے٘  تُہٕندِس  ربس  سیٚٹھاہ  ناپسند۔"
  },
  {
    "verse_id": 39,
    "translation": "یہِ  چُھ  حکمت  تہٕ  دانٲیی  ہٕنزو  تِمَو  کتھو  منٛزٕ  یِمہٕ  تُہٕندۍ  ربّن  تۅہیہِ  کُن  وحی  چھے٘  کرِمَژٕ،  تہٕ  (اے  انسان!)  اللہ  تعالیٰ  ہس  سٍتۍ  مَہ  بناوُن  کانٛہہ  بیاکھ  معبود  ژٕ  یِکھ  (نَتہٕ)  ملامت  کرناونہٕ  آمُت  (تہٕ  اللہ  تعالیٰ  سٕندِ  رحمت  نِشہِ)  دکہٕ  دِنہٕ  آمُت  بنٲوِتھ  جہنمس  منٛز  چھکنہٕ۔"
  },
  {
    "verse_id": 40,
    "translation": "(اے  مشرکو  پانہٕ  سوٗنچِو!)  تۆہۍ  چِھواتُہٕندۍ  ربّن  نیٚچویٚن  خٲطرٕ  ژٲرِمٕتۍ  تہٕ  (پننہِ  خٲطرٕ)  چِھ  تٔمۍ  فرشتہٕ  بناوِمَژٕ  کورِ،  بے  شک  چِھو  تۆہۍ  (پننیٚن  نٕے  گرنہٕ  آمتیٚن  خیالن  ہٕندیٚن  پیمانن  پیٚٹھ)  بڑٕ  سخت  کتھ  ونان۔"
  },
  {
    "verse_id": 41,
    "translation": "تہٕ  بے  شک  چُھ  اَسہِ  یتھ  قرآنس  منٛز  (نصیحت  تہٕ  حق)  انداز  بدلٲوِتھ  گرِگرِ  بیان  کۆرمت  تاکہ  لُکھ  کرن  نصیحت  حٲصل،  مگر  (منکرن  ہُنٛد  حال  چُھ  یہِ  زِ)  اَمہِ  سٍتۍ  چھے٘  تِہٕنز  نفرت  زیادے  ہُران۔"
  },
  {
    "verse_id": 42,
    "translation": "فرمٲوِیوٗکھ،  ہرگاہ  تس  سٍتۍ  بیٚیہِ  تہِ  کینہہ  معبود  آسہن  یِتھہٕ  پٲٹھۍ  زن  تِم  (کٲفرتہٕ  مشرک)  ونان  چِھ  تیٚلہِ  ژھانڈہن  تِم  (رٔلِتھ)  عرشہِ  کِس  مٲلکس  تام  واتنٕچ  (یعنی  تٔمۍ  سٕندِس  اقتدارکِس  نظامس  منٛز  دخل  اندٲزی  کرنٕچ)  کانٛہہ  وَتھ  ضرور۔"
  },
  {
    "verse_id": 43,
    "translation": "سُہ  چُھ  پاک  تہٕ  تِمَو  کتھو  نِشہِ  یِمہٕ  تِم  ونان  چِھ  روزان  چُھ  سیٹھہٕے  بلندتہٕ  تھدِ  پایُک۔  "
  },
  {
    "verse_id": 44,
    "translation": "ستوَے  آسمان  تہٕ  زمین  تہٕ  تِم  سٲری  موجودات  یِم  یِمن  منٛز  چِھ  (تِم)  چِھ  اللہ  تعالیٰ  سٕنز  تسبیح  کران  روزان،  تہٕ  (سٲرۍسٕے  کایناتس  منٛز)  چُھنہٕ  کانٛہہ  تہِ  سُہ  چیز  یُس  نہٕ  تٔمۍ  سٕنز  تسبیح  حمدٕ  سان  آسہِ  کران  البتہ  تۆہۍ  ہیٚکوِ  نہٕ  تِہٕنز  تسبیح  (ہٕنز  کیفیت)  سمجھِتھ،  بے  شک  چُھ  سُہ  بۆڈ  بردبار  تہٕ  بۆڈ  مغفرت  کرن  وول۔"
  },
  {
    "verse_id": 45,
    "translation": "تہٕ  ییٚلہِ  تۆہۍ  قرآن  پران  چِھو  (تیٚلہِ)  چِھ  أسۍ  تۅہیہِ  تہٕ  تِمن  لُکن  منٛزباگ  یِمن  ٲخرتس  پیٹھ  ایمان  چُھنہٕ  اَکھ  پوشیدٕہ  پردٕہ  تراوان۔"
  },
  {
    "verse_id": 46,
    "translation": "تہٕ  أسۍ  چِھ  تِہٕندیٚن  دِلن  پیٚٹھ  (تہِ)  پردٕہ  تراوان  تاکہ  تِم  ہیٚکن  (نہٕ)  اَتھ  سمجھِتھ  تہٕ  تِہٕندیٚن  کنن  منٛز  چِھ  گۅبیر  پٲدٕ  کران  (تاکہ  اَتھ  ہیکن  نہٕ  بوٗزِتھ)،  تہٕ  ییٚلہِ  تۆہۍ  قرآنس  منٛزصرف  پننِس  ربّ  سٕنز  ذکر  چِھو  کران  (تِہٕندیٚن  پۅتلیٚن  ہُنٛد  ناو  چُھنہٕ  یِوان)  تیٚلہِ  چِھ  تِم  نفرت  سان  شانہٕ  پھِرِتھ  ژلان۔"
  },
  {
    "verse_id": 47,
    "translation": "أسۍ  چِھ  وارٕ  پٲٹھۍ  زانان  یِم  ییٚمہِ  مقصدٕ  خٲطرٕ  غورٕ  سان  بوزان  چِھ  ییٚلہِ  یِم  تۅہیہِ  کُن  کن  چِھ  داران  تہٕ  ییٚلہِ  یِم  پھسِراے  چِھ  کران  ییٚلہِ  یِم  ظٲلم  لُکھ  (مسلمانن)  ونان  چِھ  زِ  تۆہۍ  چِھو  محض  أکِس  تِتھِس  شخصہٕ  سٕنز  پٲروی  کران  یُس  سِحر  زدٕہ  چُھ  (یعنی  تس  پیٚٹھ  چُھ  جود  کرنہٕ  آمُت  أسۍ  چِھ  یہِ  سورُے  کینہہ  وُچھان  تہٕ  بوزان  آسان)۔"
  },
  {
    "verse_id": 48,
    "translation": "(اے  ٹاٹھہِ!)  وُچِھو  (یِم  لُکھ)  کِژھہٕ (کِژھہٕ)  تشبیہ  چِھ  تُہٕندِ  خٲطر  دِوان  لہٰذا  چِھ  یِم  گمراہ  سپدۍ  متۍ،  وۅنۍ  ہیٚکن  نہٕ  سیٚزِ  وَتہِ  پیٚٹھ  یِتھ۔"
  },
  {
    "verse_id": 49,
    "translation": "بیٚیہِ  چِھ  ونان،  ییٚلہِ  أسۍ  (مٔرِتھ  دۅدریمژٕ)  أڈِجہِ  تہٕ  ریزٕہ  ریزٕہ  سپدو  کیا  پتہٕ  یِموا  أسۍ  نَوِ  سرٕ  پٲدٕ  کٔرِتھ  تُلنہٕ؟"
  },
  {
    "verse_id": 50,
    "translation": "فرمٲوِیوٗکھ،  تۆہۍ  کٔنۍبٔنۍ  تو  یا  شِشتر۔"
  },
  {
    "verse_id": 51,
    "translation": "یا  کانٛہہ  تِیُتھ  مخلوق  یُس  تُہٕندِس  خیالس  منٛز  (یِمَو  چیزو  کھۅتہٕ  تہِ)  دۆر  آسہِ  (زِ  تَتھ  منٛز  آسہِ  نہٕ  زندگی  حٲصل  کرنٕچ  بالکل  کانٛہہ  صلاحیتٕے)،  پتہٕ  ونن  تِم  (تتھ  حالس  منٛز)  زِاَسہِ  کُس  کرِ  نوِسرٕ  زندٕہ؟  فرمٲوِیوٗکھ،  سُے  ییٚمۍ  تۆہۍ  گۅڈنچہِ  پھِرِ  پٲدٕ  ٲسِنَو  کٔرِمٕتۍ،  پتہٕ  گِلناوَن  تِم  (تعجب  تہٕ  ٹسنہٕ  رٔنگۍ)  تۅہیہِ  برونٛہہ  کَنہِ  پنٕنۍ  کلہٕ  تہٕ  وَنن  یہِ  کر  سپدِ؟  فرمٲوِیوٗکھ،  امید  چھے٘  جلدٕے  سپدِ۔"
  },
  {
    "verse_id": 52,
    "translation": "ییٚمہِ  دۅہ  سُہ  تۅہیہِ  آلو  کرِپتہٕ  دِیِو  تۆہۍ  تٔمۍ  سٕندِ  حمدٕ  سان  جواب  تہٕ  سونچان  ٲسِو  زِ  تۆہۍ  چِھو  (دنیاہس  منٛز)  کم  سٕے  کالس  ٲسِمٕتۍ۔"
  },
  {
    "verse_id": 53,
    "translation": "تہٕ  تۆہۍ  فرمٲوِو  میانیٚن  بندن  زِ  تِم  ٲسِن  تِژٕھہ  کتھہٕ  کران  یِمہٕ  بہتر  آسن،  بے  شک  چُھ  شیطان  لُکن  درمیان  فساد  برپا  کران،  پٔزۍپٲٹھۍ  چُھ  شیطان  انسان  سُنٛد  ٹاکارٕہ  دشمن۔"
  },
  {
    "verse_id": 54,
    "translation": "تُہُنٛد  ربّ  چُھ  تُہٕندِ  حال  نِشہِ  بہتر  وٲقف،  اگر  یژھِ  تۅہیہِ  پیٚٹھ  کرِ  رحم  نَتہٕ  اگر  یژِھ  تۅہیہِ  پیٚٹھ  کرِ  عذاب،  تہٕ  اَسہِ  سوٗزِونہٕ  تۆہۍ  تِمن  پیٚٹھ  (تِہٕندین  معاملاتن  ہنٛدۍ)  ذمہٕ  دار  بنٲوِتھ۔"
  },
  {
    "verse_id": 55,
    "translation": "تہٕ  تُہُنٛد  ربّ  چُھ  تِمن  وارٕ  پٲٹھۍ  زانان  یِم  آسمانن  تہٕ  زمینس  منٛز  (آباد)  چِھ،  تہٕ  بے  شک  بخٕش  اَسہِ  کینٛژھن  انبیاہن  کینٛژھن  پیٚٹھ  فضیلت  تہٕ  اَسہِ  کٔرداوٗد  س  (علیہ  السلام)  زبورعطا۔"
  },
  {
    "verse_id": 56,
    "translation": "فرمٲوِیوٗکھ،  تۆہۍ  أنِیوٗکھ  تِم  سٲری  ناد  دِتھ  یِم  تۆہۍاللہ  تعالیٰ  ہس  وَرٲے  (معبود)  چھووکھ  سمجھان  تِم  چِھنہٕ  تۅہیہِ  نِشہِ  تکلیف  دوٗر  کرنس  پیٚٹھ  قدرت  تھاوان  تہٕ  نَہ  چِھ  (تَتھ  دۆیِمیٚن  کُن)  پھِرنُک  (اختیار  تھاوان)۔"
  },
  {
    "verse_id": 57,
    "translation": "یِم  لُکھ  یہِٕنز  عبادت  چِھ  کران  (یعنی  ملٲیک،  جنّات،  عیسیٰ  تہٕ  عزیر  علیہمُ  السلامن  تہٕ  باقین  ہٕندۍ  پۅتٕلۍ  تہٕ  شکلہٕ  بنٲوِتھ  چِھ  تِمن  پوٗزان)  تِم  چِھ  (پانہٕ)  پننِس  ربّس  کُن  وسیلہٕ  ژھانڈان  زِ  تِمَو  منٛزٕ  کُس  چُھ  (بارگاہِ  الٰہی  منٛز)  زیادٕہ  نزدیک  (یعنی  ٹوٹھ)  تہٕ  (تِم)  چِھ  (پانہٕ)  تمۍ  سندس  رحمتس  امیدوار  تہٕ  تٔمۍ  سٕندِس  عذابس  چِھ  (تِم  پانہٕ)  کھوژان  روزان،  (وۅنۍ  ؤنۍ  تو  تۆہی  زِ  تِم  کِتھہٕ  پٲٹھۍ  ہیٚکن  معبود  ٲسِتھ  ییلہ  زن  تِم  چِھ  پانہٕ  نیمان  معبودِ  برحقس  برونٛہہ  کنہِ)،  بے  شک  چُھ  تُہٕندِس  ربّ  سُنٛد  عذاب  کھوژنُک  چیز۔"
  },
  {
    "verse_id": 58,
    "translation": "تہٕ  (کفرتہٕ  سرکشی  کرن  والیٚن  ہٕنز)  کانٛہہ  بستی  چھَنہٕ  تِژھ  مگرأسۍ  کرون  سۅ  قیامت  کہ  دۅہ  برونٹھُے  تباہ  نَتہٕ  دِمَو  تَتھ  انتہٲیی  سخت  عذاب،  یہِ  (کتھ)  چِھ  کتاب  (لوحِ  محفوظس)  منٛز  لیٚکھِتھ۔"
  },
  {
    "verse_id": 59,
    "translation": "تہٕ  اَسہِ  کۆر  نہٕ  (وُنہِ  تہِ  تِہِندِس  مطالبس  پیٚٹھ)  نشٲنِیہِ  سوزنس  (کُنہِ  چیزن) ٹھاکھ  اَمہِ  وَرٲے  زِ  یِمنٕے  (نشٲنین)  اوس  گۅڈنِکیو  لُکو  انکار  کۆرمُت  (لہٰذا  آے  تِم  اَمہِ  پتہٕ  فوراً  تباہ  تہٕ  برباد  کرنہٕ  تہٕ  کانٛہہ  مہلت  روٗز  نہٕ  پتھ  کُن،  اے  ٹاٹھہِ!  أسۍ  چِھنہٕ  تُہٕندِ  مبعوث  سپدنہٕ  پتہٕ  تُہٕندِس  قومس  سٍتۍ  یہِ  معاملہٕ  کرُن  یژھان)،  تہٕ  اَسہِ  ٲس  قومِ  ثمودس  (صالح  علیہ  السلامن  ہٕنزِ)  اوٗنٹِنۍ  (ہٕنز)  ٹاکارٕہ  نشٲنی  دِژمٕژ  پتہٕ  کۆرتِمَو  تس  پیٚٹھ  ظلم،  تہٕ  أسۍ  چِھنہٕ  نشٲنِیہِ  سوزان  مگر  (عذاب  یِنہٕ  برونٛہہ  ٲخری  لٹہِ)  کھوژناونہٕ  خٲطرٕ  (پتہٕ  ییٚلہِ  تَتھ  نشٲنِیہِ  انکار  چُھ  سپدان  تیٚلہِ  چُھ  تمی  وقتہٕ  تباہ  کرن  وول  عذاب  سوزنہٕ  یِوان)۔"
  },
  {
    "verse_id": 60,
    "translation": "تہٕ  (یادکٔرِو)  ییٚلہِ  اَسہِ  تۅہیہِ  فرمووُو  زِبے  شک  چِھ  تُہٕندۍ  ربّن  (سٲری)  لُکھ  (پننِس  علمہٕ  کِس  تہٕ  قدرت  کِس)  احاطس  منٛز  رٔٹِتھ  تھٲوِمٕتۍ،  تہٕ  اَسہِ  چُھ  (شبِ  معراجُک)  سُہ  نظارٕہ  یُس  اَسہِ  تۅہیہِ  ہووُو  لُکن  خٲطرٕ  صرف  اَکھ  آزمٲیِش  بنوومُت  (ایمان  والیو  مون  تہٕ  ظٲہری  طور  وُچھن  وٲلۍ  آے  دُل  مُلِس  منٛز  ہیٚنہٕ)  تہٕ  سُہ  کُل  (شجرۃ  الزقوم)  تہِ  یَتھ  پیٚٹھ  قرآنس  منٛز  لعنت  چھے٘  آمٕژ  کرنہٕ،  تہٕ  أسۍ  چِھکھ  تِم  کھوژناوان  مگریہِ  (کھوژناوُن  تہِ)  چُھنہٕ  تِمن  منٛز  مزید  سرکشی  ورٲے  (کُنہ  چیزس  منٛز)  ہُریٚر  کران۔"
  },
  {
    "verse_id": 61,
    "translation": "تہٕ  (سُہ  وقت  کٔرِو  یاد)  ییٚلہِ  اَسہِ  فرشتن  فرموو  زِ  تۆہۍ  کٔرِو  آدمس  (علیہ  السلام)  سجدٕہ  پتہٕ  کۆر  ابلیسس  وَرٲے  سارِوٕے  سجدٕہ،تٔمۍ  وۆن،  کیا  بہٕ  کرا  تس  سجدٕہ  یُس  ژے٘  میٚژِ  نِشہِ  پٲدٕ  چُھے  کۆرمُت؟"
  },
  {
    "verse_id": 62,
    "translation": "(تہٕ  شیطان)  لوگ  (یِتہِ)  وَننہ،  مے٘  ونتہٕ  زِ  یہِ  چھاسُہ  شخص  یس  ژے٘  مے٘  پیٚٹھ  چھے  فضیلت  دِژمٕژ (ٲخر  کیا  وجہ  چُھ  اَتھ)  ہرگاہ  ژٕ  مے٘  قیامتس  تام  مہلت  دِکھ  تیٚلہِ  کڑکھ  بہٕ  أمۍ  سٕندۍ  اولادکینژھو  نفرو  وَرٲے  (پننِس  قبضس  منٛز  نِتھ)  موٗلہٕ۔"
  },
  {
    "verse_id": 63,
    "translation": "اللہ  تعالیٰ  ہن  فرموو،  گژھ  (ژے٘  چھے  مہلت)  وۅنۍ  یُس  تہِ  تِمَو  منٛزٕ  چٲنۍ  پٲروی  کرِ  تیٚلہِ  چُھ  بے  شک  جہنم  (مٕے)  تۅہیہِ  سارِنٕے  ہُنٛد  پوٗرِ  پوٗر  سزا۔"
  },
  {
    "verse_id": 64,
    "translation": "تہٕ  یس  پیٚٹھ  تہِ  چون  زور  ہیٚکہِ  چٔلِتھ  ژٕ  ڈالُن  (سُہ)  پننہِ  آوازِ  سٍتۍ  تہٕ  تِمن  پیٚٹھ  کر  پننیو  (فوجہ  کیو)  سوارو  تہ  پاےدلۍ  چھۆکو  سٍتۍحملہ  تہٕ  تِہٕندیٚن  مالن  تہٕ  اولادن  منٛز  بن  تِہُنٛد  شریک  تہٕ  تِمن  سٍتۍ  کر  (اَپٕزۍ)  وعدٕہ،  تہٕ  تِمن  سٍتۍ  چُھنہٕ  شیطان  دوکھہٕ  تہٕ  فریب  وَرٲے  (کانٛہہ)  وعدٕہ  کران۔"
  },
  {
    "verse_id": 65,
    "translation": "بے  شک  یِم  میٲ  نۍ  بندٕہ  چِھ  تِمن  پیٚٹھ  ہیٚکہِ  نہٕ  چون  غلبہٕ  سپدِتھ،  تہٕ  چون  ربّ  چُھ  تِمن  (اللہ  والیٚن)  بکار  یِنہٕ  خٲطرٕ  کٲفی۔"
  },
  {
    "verse_id": 66,
    "translation": "تُہُنٛد  ربّ  چُھ  سُہ  یُس  سمندرس  (تہٕ  درۍیاوس)  منٛزتُہٕندِ  خٲطرٕ  (جہاز  تہٕ)  ناوٕچُھ  پکناوان  تاکہ  تۆہۍژھٲنڈِو  (أندرِمہِ  تہٕ  نیٚبرِمہِ  تجارت  کہ  ذریعہ)  تٔمۍ  سُنٛد  فضل  (یعنی  رزق)،  بے  شک  چُھ  سُہ  تۅہیہِ  پیٚٹھ  سیٚٹھاہ  مہربان۔"
  },
  {
    "verse_id": 67,
    "translation": "تہٕ  ییٚلہِ  تۅہیہِ  سمندرس  منٛز  کانٛہہ  مصیبت  چُھو  بارِ  کھسان  پتہٕ  چِھ  تِم  (سٲری  پۅتٕلۍ  تُہٕندیو  ذہنو  نِشہِ)  غٲب  گژھان  یہِٕنز  تۆہۍ  پوٗزا  چِھو  کران  روزن  سواے  تَس  (اللہ  تعالیٰ  ہس  یُس  تۆہۍ  تَمہِ  وقتہٕ  یاد  چِھوون  کران)،  پتہٕ  ییٚلہِ  سُہ  (اللہ  تعالیٰ)  تۅہیہِ  بچٲوِتھ  ہۅچھرس  کُن  نِوان  چُھو  (پتہٕ)  چِھو  (تس  نِشہِ)  روگردٲنی  کرنہِ  لگان،  تہٕ  انسان  چُھ  سیٚٹھاہ  ناشکرگزارثٲبت  سپُدمُت۔"
  },
  {
    "verse_id": 68,
    "translation": "کیا  تۆہۍ  چِھو  اَمہِ  کتھہِ  نِشہِ  بے  خوف  سپٕدۍمٕتۍ  زِ  سُہ  نِیو  تۅہیہِ  خۅشکی  ہٕندِس  بٔٹھِس  پیٚٹھٕے  (زمینس  منٛز)  دٔبرٲوتھ  نَتہٕ  سوزِ  تۅہیہِ  پیٚٹھ  کنہِ  والن  وول  واوٕ  طوفان  پتہٕ  ہیٚکِو  نہٕ  تۆہۍ  پننہِ  خٲطرٕ  کانٛہہ  بکار  یِنہٕ  وول  لٔبِتھ۔"
  },
  {
    "verse_id": 69,
    "translation": "کِنہٕ  اَمہِ  کتھہِ  نِشہِ  چِھو  بے  خوف  سپٕدۍ  مٕتۍ  زِ  سُہ  نِیو  تۅہیہِ  نوِ  سرٕ  تَتھ  (سمندرس)  منٛز  واپس  تہٕ  تۅہیہِ  پیٚٹھ  سوزِ  ناوَن  پُھٹراون  وول  واوٕ  طوفان  پتہٕ  کریو  تۅہیہِ  تَمہِ  کفر  کہ  بٲعث  یُس  تۆہۍ  کران  ٲسۍوٕ  (سمندرس  منٛز)  غرق  پتہٕ  لٔبِو  نہٕ  تۆہۍ  پننہِ  خٲطرٕ  اَتھ  (غرق  کرنس)  پیٚٹھ  اَسہِ  پٕۯژٕھہ  گٲر  کرن  وول  کانٛہہ۔"
  },
  {
    "verse_id": 70,
    "translation": "تہٕ  بے  شک  بخُش  اَسہِ  بنی  آدمس  عزت  تہٕ  اَسہِ  کٔرۍ  تِم  خۅشکی  تہٕ  ٲبی  (یعنی  شہرن  تہٕ  سیٚکہِ  لیٚن  تہٕ  سمندرن  تہٕ  درۍیاون)  منٛز  (مختلف  سواریٚن  پیٚٹھ)  سوار  تہٕ  اَسہِ  کۆر  تِمن  پاک  چیزو  نِشہِ  رزق  عطا  تہٕ  اَسہِ  بنٲوۍ  تِم  اکثر  مخلوقاتن  پیٚٹھ  یِم  اَسہِ  پٲدٕ  چِھ  کٔرِمٕتۍ  فضیلت  دِتھ  تِہند  کھوتہ  برتر۔"
  },
  {
    "verse_id": 71,
    "translation": "سُہ  دۅہ  (کٔرِو  یاد)  ییٚلہِ  أسۍ  لُکن  ہُنٛد  پۯتھ  طبقہ  تِہِندِس  پیشواہس  سان  ناد  دِتھ  اَنون،  پتہٕ  یمس  پَنُن  اعمال  نامہٕ  پننِس  دٔچِھنِس  اَتھس  منٛز  دِنہ  یِیہِ  بس  تِم  لُکھ  پَرن  پَنُن  اعمال  نامہٕ  (خوشی  تہٕ  شادمٲنی  سان)  تہٕ  تِمن  پیٚٹھ  یِیہِ  نہٕ  پن  داوِ  سُمب  تہِ  ظلم  کرنہٕ۔"
  },
  {
    "verse_id": 72,
    "translation": "تہٕ  یُس  شخص  یَتھ  (دنیاہس)  منٛز  (حق  نِشہِ)  أچھ  وٹتھ  روٗد  پتہٕ  روزِسُہ  ٲخرتس  منٛز  تہِ  اۆن  تہٕ  (نجات  چہ)  وَتہِ  نِشہِ  ڈٔلِتھ۔"
  },
  {
    "verse_id": 73,
    "translation": "تہٕ  کٲفر  ٲسۍ  یی  یژھان  زِ  تۅہیہِ  پھِرہانو  تَمہِ  (حکم  الٰہی)  نِشہِ  ییٚمِچ  اَسہِ  تۅہیہِ  کُن  وحی  چھے٘  کٔرمٕژ  تاکہ  تۆہۍ  کٔرِو  اَمہِ  (وحی)  وَرٲے  اَسہِ  پیٚٹھ  بیٚیہِ  کینہہ  (کتھہٕ)  منسوب  تہٕ  تَمہِ  پتہٕ  بناوہنَوتۅہیہِ  پَنُن  دوست۔"
  },
  {
    "verse_id": 74,
    "translation": "تہٕ  اگر  اَسہِ  تۆہۍ  (گۅڈٕ  پیٚٹھے  نبوت  کہ  بجرٕکہ  ذریعہ)  ثٲبت  قدم  ٲسِہِو  نہٕ  بنٲوِمٕتۍ  تیٚلہِ  تہِ  گٔژھۍہِوتۆہۍ  تِمن  کُن  (پننہِ  پاک  نفسہٕ  تہٕ  فطری  لیاقت  بٲعث)  رَژھ  کھنڈ  نرمنس  نکھہٕ۔  (تِمن  کُن  گٔژِھۍہِو  نہٕ  توتہِ  زیادٕہ  مٲیل  تہٕ  تِم  روزہن  ناکام  مگر  اللہ  تعالیٰ  ہن  چِھنَو  تۆہۍ  نبوت  کہِ  بجرٕ  کِنۍ  اَتھ  معمولی  خوٲہِشہِ  نکھہٕ  گژھنہٕ  نِشہِ  تہِ  رٔچِھتھ  تھٲوِمٕتۍ)۔"
  },
  {
    "verse_id": 75,
    "translation": "(اگر  بالفرض  تۆہۍ  مٲیِل  سپدِہِو  تیٚلہِ)  وُچھناوہَو  أسۍ  تۆہۍ  دۅگنہٕ  مزٕہ  زندگی  منٛز  تہٕ  دۅگنہٕ  مزٕہ  موتس  منٛز  پتہٕ  لٔبۍ  ہِو  نہٕ  تۆہۍ  پننہِ  خٲطرٕ  (تہِ)  اَسہِ  پیٚٹھ  کانٛہہ  مددگار۔"
  },
  {
    "verse_id": 76,
    "translation": "تہٕ  کٲفر  ٲسۍ  یِتہِ  یژھان  زِ  تُہٕندۍ  قدم  کڑہن  (مکہٕ  کہ)  سرزمین  نِشہِ  تاکہ  تِم  ہیٚکہن  تۅہیہِ  ییٚتہِ  کٔڑِتھ  ژٕھنِتھ  تہٕ  (اگر  بالفرض  یہِ  سپدِہے  تیٚلہِ)  ہیٚکہن  نہٕ  تِم  (پانہٕ  تہِ)  تۅہیہِ  پتہٕ  رَژِھہ  کھنجہِ  وَرٲے  ٹٔھہرِتھ۔"
  },
  {
    "verse_id": 77,
    "translation": "تِمن  سارِنٕے  رسولن  (خٲطرٕ)  چُھ  (اللہ  تعالیٰ  سُنٛد)  دستور  (یۅہے  روٗدمُت)  یِم  اَسہِ  تۅہیہِ  برونٛہہ  سوٗزِمٕتۍ  ٲسۍ  تہٕ  تۆہۍ  لٔبِو  نہٕ  سٲنِس  دستورس  منٛز  کانٛہہ  تبدیلی۔"
  },
  {
    "verse_id": 78,
    "translation": "تۆہۍ  ٲسِوآفتاب  ڈلنہٕ  پیٚٹھہٕ  رٲژ  ہٕندِس  اَنہِ  گٔٹِس  تام  (پیٚشِن،  دِگر،  شام  تہٕ  خۅفتن)  نماز  قٲیِم  کران  تہٕ  فجر  نمازِ  ہُنٛد  قرآن  پرُن  تہِ  (کٔرِو  لٲزم)،  بے  شک  چھے٘  فجرنمازِ  ہٕندِس  قرآنس  منٛز  (فرشتن  ہٕنز)  حٲضری  سپدان  (بیٚیہِ  چھے٘  نزدیکی  تہِ  حٲصل  سپدان)۔"
  },
  {
    "verse_id": 79,
    "translation": "تہٕ  رٲژ  ہٕندِس  کینٛژھس  حِصس  منٛز  (تہِ  قرآنس  سٍتۍ  رات  گُزاران  گُزاران)  ٲسِوتہجدنماز  تہِ  پران  یہِ  چھے٘  خاص  تُہٕندِ  خٲطرٕہُریمانہٕ  (کرنہٕ  آمٕژ)،  ضرور  کرِ  تُہُنٛد  ربّ  تۅہیہِ  مقام  محمودس  پیٚٹھ  فٲئز  (یعنی  سُہ  مقام  شفاعتِ  عظمیٰ  ییٚتہِ  تمام  اوّلین  تہٕ  ٲخرین  تۅہیہِ  کُن  رجوع  کرن  تہٕ  تُہُنٛد  حمدکرن)۔"
  },
  {
    "verse_id": 80,
    "translation": "تہٕ  تۆہۍ  روٗزِو  (پننِس  ربّ  سٕندِس  دربارس  منٛز  یہِ)  عرض  کران  اے  میانہِ  ربّہ!  مے٘  کر  پزرسان  تہٕ  رٕتۍ  پاٹھۍ  دٲخل  تہٕ  مے٘  کڑ  پزرٕسان  تہٕ  رٕتۍ  پٲٹھۍ  نیٚبر  تہٕ  مے٘  کر  پننہِ  طرفہٕ  مددگارغلبہٕ  تہٕ  طاقت  عطا۔"
  },
  {
    "verse_id": 81,
    "translation": "تہٕ  فرمٲوِو،  حق  آو  تہٕ  بٲطل  ژۆل،  بے  شک  چُھ  بٲطلس  زٲیل  تہٕ  نابوٗدٕے  گژُھن۔"
  },
  {
    "verse_id": 82,
    "translation": "تہٕ  أسۍ  چِھ  قرآنس  منٛز  سُہ  چیز  نٲزل  کران  یُس  ایمان  والیٚن  خٲطرٕ  شِفأ  تہٕ  رحمت  چُھ  تہٕ  ظٲلِمن  خٲطرٕ  چُھ  صرف  خسارٕہ  سٕے  منٛز  ہُریٚر  کران۔"
  },
  {
    "verse_id": 83,
    "translation": "تہٕ  ییٚلہِ  أسۍ  انسانس  پیٚٹھ  (کانٛہہ)  انعام  چِھ  فرماوان  پتہٕ  چُھ  سُہ  (شکر  کرنہٕ  نِشہِ)  ہِراسہٕ  کران  تہٕ  دامن  بچاوان  تہٕ  ییٚلہِ  تس  کانٛہہ  تکلیف  چُھ  واتان  تیٚلہِ  چُھ  دِل  مَلول  گژھان  (یعنی  نَہ  چُھ  شکر  کرن  وول  تہٕ  نَہ  چُھ  صبر  کرن  وول)۔"
  },
  {
    "verse_id": 84,
    "translation": "فرمٲوِو،  پۯتھ  کانٛہہ  چُھ  (پننِس)  پننِس  طریقس  تہٕ  فطرتس  پیٚٹھ  عمل  کران،  تہٕ  تُہُنٛد  ربّ  چُھ  وارٕ  پٲٹھۍ  زانان  زِ  سارِوٕے  کھۅتہٕ  زیادٕہ  کُس  چُھ  سیٚزِ  وَتہِ  پیٚٹھ۔"
  },
  {
    "verse_id": 85,
    "translation": "تہٕ  یِم  کٲفر  چِھو  تۅہیہِ  روحس  متعلق  سوال  کران،  فرمٲوِو،  روح  چُھ  میٲنِس  ربّ  سٕندِ  حکمہٕ  سٍتۍ  تہٕ  تۅہیہِ  چُھو  سیٚٹھاہ  کمٕے  علم  آمُت  دِنہٕ۔"
  },
  {
    "verse_id": 86,
    "translation": "تہٕ  ہرگاہ  أسۍ  یژھو  تیٚلہِ  مِٹاوون  یہِ  (کتاب)  یۅسہٕ  اَسہِ  تۅہیہِ  کُن  وحی  چھے٘  کٔرمٕژ  (لُکن  ہٕندیو  دِلَو  تہٕ  تحریری  نسخو  نِشہِ)  پتہٕ  لٔبِیوٗن  نہٕ  تۆہۍ  پننہِ  خٲطرٕ  اَمہِ  کِس  (یعنی  وحی  ہنٛدس)  نِنَس  پیٚٹھ  سانہِ  بارگاہِ  منٛز  کانٛہہ  وکالت  کرن  وول  تہِ۔"
  },
  {
    "verse_id": 87,
    "translation": "مگر  یہِ  زِ  تُہٕندِس  ربّ  سٕندِ  رحمت  سٍتۍ  (چھے٘  اَسہِ  یہِ  قٲیم  تھاومٕژ)،  بے  شک  چُھ  (یہِ)  تۅہیہِ  پیٚٹھ  (تہٕ  تُہٕندِ  وسیلہٕ  سٍتۍ  تُہٕندِس  اُمّتس  پیٚٹھ)  تٔمۍ  سُنٛد  سیٚٹھاہ  بۆڈ  فضل۔"
  },
  {
    "verse_id": 88,
    "translation": "فرمٲوِو،  ہرگاہ  تمام  انسان  تہٕ  جِنّات  اَتھ  کتھہِ  پیٚٹھ  جمع  گژھن  زِ  تِم  اَنن  اَتھ  قرآنس  ہیوٗ  (بیٚیہِ  کانٛہہ  کلام  بنٲوِتھ)  تیٚلہِ  تہِ  ہیٚکن  نہٕ  تِم  اَتھ  ہیوٗ  أنِتھ  اگرچہ  تِم  اَکھ  أکِس  مددگارتہِ  بنن۔"
  },
  {
    "verse_id": 89,
    "translation": "تہٕ  بے  شک  چھے٘  اَسہِ  اَتھ  قرآنس  منٛز  لُکن  خٲطرٕ  پۯتھ  قٔسمٕچ  مثال  (مختلف  طریقو  سٍتۍ)  گرِ  گرِ  بیان  کٔرمٕژ  مگر  اکثر  لُکو  کۆرنہٕ  (یہِ)  قبول  (یہِ  چُھنہٕ)  ناشکری  وَرٲے  (بیٚیہِ  کِہِنۍ)۔"
  },
  {
    "verse_id": 90,
    "translation": "تہٕ  تِم  (مکٕکۍ  کٲفر)  چِھ  ونان  زِ  أسۍ  اَنَو  نہٕ  ہرگز  تۅہیہِ  پیٚٹھ  ایمان  یۆت  تام  نہٕ  تۆہۍ  سانہٕ  خٲطرٕ  زمین  نِشہِ  کانٛہہ  ناگ  جٲری  کٔرِیوٗن۔"
  },
  {
    "verse_id": 91,
    "translation": "یا  آسہِ  تۅ  ہیہِ  نِشہِ  کٔھزرن  تہٕ  دَچھن  ہنٛد  کانٛہہ  باغ  پتہٕ  کٔرِو  تۆہۍ  تَتھ  منٛزپکن  واجنہِ  کۅلہٕ  جٲری۔"
  },
  {
    "verse_id": 92,
    "translation": "نَتہٕ  یِتھہٕ  پٲٹھۍزن  تُہُنٛد  خیال  چُھ  اَسہِ  پیٚٹھ  دِیِو  (وُنی)  آسمانٕکۍ  کینہہ  ٹکرٕ  دٲرِتھ  نَتہٕ  أنِو  تۆہۍ  اللہ  تعالیٰ  تہٕ  فرشتہٕ  اَسہِ  برونٛہہ  کُن۔"
  },
  {
    "verse_id": 93,
    "translation": "نَتہٕ  گژھیٚو  تۅہیہِ  کانٛہہ  سۅنہٕ  سُنٛد  گرٕ  آسُن  (یَتھ  منٛز  تۆہۍ  سیٚٹھاہ  عٲش  سان  روٗزِو)  نَتہٕ  کٔھسِو  تۆہۍ  آسمانس  پیٚٹھ،  توتہِ  اَنَو  نہٕ  أسۍ  تُہٕندِس  (آسمانس  منٛز)  کھسنس  پیٚٹھ  ہرگز  ایمان  یۆت  تام  نہٕ  تۆہۍ  (تورٕ)  اَسہِ  پیٚٹھ  کانٛہہ  کتاب  وٲلِتھ  أنِویۅسہٕ  أسۍ  (پانہٕ)  پٔرِتھ  ہیٚکوٗ  فرمٲوِیوٗکھ،  میون  ربّ  چُھ  (یِمن  فضول  چیزن  منٛزہیٚنہٕ  یِنہٕ  نِشہِ)  پاک  بہٕ  چُھس  اَکھ  انسان  (تہٕ)  اللہ  تعالیٰ  سُنٛد  سوزنہٕ  آمُت  (رسول)۔"
  },
  {
    "verse_id": 94,
    "translation": "تہٕ  (یِمن)  لُکن  بنیاو  نہٕ  ایمان  اننس  منٛز  بیٚیہِ  کانٛہہ  چیز  ٹھۆر  ییٚلہِ  زن  یِمن  نِشہِ  ہدایت  (تہِ)  آمُت  اوس  اَمہِ  وَرٲے  زِ  تِمَو  لوگ  وَنُن،  کیا  اللہ  تعالیٰ  ہن  چھا  (اَکھ)  بشر  سوٗزمُت  رسول  بنٲوِتھ؟"
  },
  {
    "verse_id": 95,
    "translation": "فرمٲوِو،ہرگاہ  زمینس  منٛز  (انسانو  بجایہِ)  فرشتہٕ  آسہن  پھیران  سکونت  کٔرِتھ  تیٚلہِ  کرہون  أسۍ  (تہِ)  یقینا  تِمن  پیٚٹھ  آسمان  نِشہِ  کانٛہہ  فرشتہٕ  رسول  بنٲوِتھ  نٲزل۔"
  },
  {
    "verse_id": 96,
    "translation": "فرمٲوِو،  مے٘  تہٕ  تۅہیہِ  درمیان  چُھ  اللہ  تعالیٰ  ہٕے  گواہ  رٔنگۍ  سیٚٹھاہ،  بے  شک  چُھ  سُہ  پننیو  بندو  نِشہِ  وارٕ  پٲٹھۍ  باخبر  وارٕ  پٲٹھۍ  وُچھن  وول۔"
  },
  {
    "verse_id": 97,
    "translation": "تہٕ  اللہ  تعالیٰ  یس  ہدایت  دِیہِ  تیٚلہِ  چُھ  سُے  ہدایتہٕ  وول،  تہٕ  یس  سُہ  گمراہ  ٹھہراوِ  تیٚلہِ  لٔبۍ  ہوٗن  نہٕ  تۆہۍ  تِہِندِ  خٲطرٕ  تس  وَرٲے  مددگار،  تہٕ  أسۍ  تُلوکھ  تِم  قیامت  کہ  دۅہ  بُتھ  بۅن  کُن  کٔرِتھ  اَتھ  حالس  منٛز  زِ  تِم  آسن  أنۍ،  کٔلۍ  تہٕ  زٔرۍ،تِہُنٛد  ٹھکانہٕ  چُھ  جہنم،  ییٚلہِ  تہِ  سُہ  ژھیٚتہِ  ہیٚیہِ  گژُھن  أسۍ  تُلو  تِمن  (عذاب  دِنہٕ  خٲطرٕتَتھ)  بیٚیہِ  زیادٕہ  ریٚہہ۔"
  },
  {
    "verse_id": 98,
    "translation": "یہِ  چُھ  تِمن  لُکن  ہُنٛد  سزا  اَمہِ  وجہ  کِنۍ  زِ  تِمَو  کۆر  سانیٚن  آیاتن  سٍتۍ  کفر  بیٚیہِ  روٗدۍ  یہِ  ونان  زِ  کیا  ییٚلہِ  أسۍ  (مٔرِتھ  دۅدرِ)  أڈِجہِ  تہٕ  ریزٕہ  ریزٕہ  گژھو  تیٚلہِ  کیا  أسۍ  یِموٕ  نَوِ  سرٕ  پٲدٕ  کرِتھ  تُلنہٕ؟"
  },
  {
    "verse_id": 99,
    "translation": "کیا  تِمَو  وُچھنا  زِ  ییٚمۍ  اللہ  تعالیٰ  ہن  (سٲری)  آسمان  تہٕ  زمین  چھے٘  پٲدٕ  کٔرمٕژ  (سُہ)  چُھ  اَتھ  کتھہِ  پیٚٹھ  (تہِ)  قدرت  تھاوان  زِ  سُہ  کرِ  یِمن  لُکن  ہُنٛدمثل  (یعنی  یِمنٕے  لُکن  ہِوۍ  نوِ  سرٕ)  پادٕ  تہٕ  تٔمۍ  چُھ  یہِندِ  خٲطرٕ  اکھ  وقت  مقرر  کۆرمُت  یَتھ  منٛز  نہٕ  کانٛہہ  شک  چُھ،  توتہِ  چُھ  ظٲلِمو  انکارکۆرمُت  مگرچھے٘  (یہِ)  ناشکری۔"
  },
  {
    "verse_id": 100,
    "translation": "فرمٲوِو،  ہرگاہ  تۆہۍ  میٲنِس  ربّ  سٕندیٚن  خزانن  ہٕندۍ  مٲلک  ٲسِہِو  تَمہِ  پتہٕ  تہِ  تھٲوِہِو  (سورُے)  خرچ  گژھنہٕ  کہِ  خوفہٕ  سٍتۍ  تۆہۍ  (پنٕنۍ  اَتھہٕ)  رُکٲوِتھ،  تہٕ  انسان  چُھ  سیٚٹھہٕے  تنگ  دل  تہٕ  بخیل  ثٲبت  گۆمُت۔"
  },
  {
    "verse_id": 101,
    "translation": "تہٕ  بے  شک  دِژٕ  اَسہِ  موسیٰ  ہس  (علیہ  السلام)  نَو  ٹاکارٕہ  نشٲنیہِ  تیٚلہِ  پٕۯژھۍتَو  تۆہۍ  بنی  اسرٲییلس۔  ییٚلہِ  موسیٰ  (علیہ  السلام)  تِمن  نِشہِ  آے  پتہٕ  وۆن  فرعونن  تِمن  مے٘  چُھ  یی  باسان  زِ  اے  موسیٰ  ژٕ  چُھکھ  سحرزدٕہ  (یعنی  ژے٘  چُھے  جودکرنہٕ  آمُت)۔"
  },
  {
    "verse_id": 102,
    "translation": "موسیٰ  ہن  (علیہ  السلام)  فرموو،  ژٕ  چُھکھ  (دِلہٕ  سٍتۍ)  زانان  زِ  یِمہٕ  نِشٲنیہِ  کرِ  نہٕ  بیٚیہِ  کٲنسہِ  نٲزل  مگرآسمانن  ہٕندۍ  تہٕ  زمینٕکۍ  ربّن  عبرت  تہٕ  بصیرت  بنٲوِتھ،  تہٕ  بہٕ  چُھس  یی  خیال  کران  زِ  اے  فرعون!  ژٕ  چُھکھ  ہلاکت  زدٕہ  (یعنی  ژٕ  گژھکھ  جلدٕے  ہلاک)۔"
  },
  {
    "verse_id": 103,
    "translation": "پتہٕ  کۆرن  (فرعونن)  ارادٕہ  زِ  تِمن  (یعنی  موسیٰ  علیہ  السلامس  تہٕ  تِہِندِس  قومس)  ژلہ  ناوِ  (مصرٕ  کہ)  سرزمین  منٛزٕ  کٔڑِتھ  دوٗر،  لہٰذاکۆر  اَسہِ  سُہ  تہٕ  یِم  تس  سٍتۍ  ٲسۍ  سٲری  غرق۔"
  },
  {
    "verse_id": 104,
    "translation": "تہٕ  اَسہِ  فرموو  اَمہِ  پتہٕ  بنی  اسرٲییلس،  تۆہۍ  گٔژِھو  یَتھ  مٕلکس  منٛز  آبادپتہٕ  ییٚلہِ  ٲخرتُک  وعدٕہ  یِیہِ  (پتہٕ)  نِمَو  تۆہۍ  سٲری  أسۍ  یِکہٕ  وَٹہٕ  ؤٹِتھ۔"
  },
  {
    "verse_id": 105,
    "translation": "تہٕ  حق  سانٕے  چُھ  یہِ  (قرآن)  اَسہِ  نٲزل  کۆرمُت  تہٕ  حقٕے  ہیٚتھ  چُھ  سُہ  وۆتھمُت،  تہٕ  (اے  حبیبِ  مکرّم!)  اَسہِ  چِھو  تۆہۍ  خۅش  خبر  بوزناون  وٲلۍ  تہٕ  کھوژناون  وٲلۍ  بنٲوِتھے  سوٗزِمٕتۍ۔"
  },
  {
    "verse_id": 106,
    "translation": "تہٕ  قرآن  وول  اَسہِ  بیۆن  بیۆن  کٔرِتھ  تاکہ  تۆہۍ  پٔرِو  یہِ  لُکن  منٛز  قرارکٔرۍ  کٔرۍ  تہٕ  اَسہِ  چُھ  یہِ  وارٕ  وارٕ  (حالاتو  تہٕ  مصلحتو  مطٲبق)  ہَنہ  ہنہِ  نٲزل  کۆرمُت۔"
  },
  {
    "verse_id": 107,
    "translation": "فرمٲوِو،  تۆہۍ  أنۍ  تَو  اَتھ  پیٚٹھ  ایمان  یا  متہٕ  أنۍ  تَوٗبے  شک  یِمن  لُکن  اَمہِ  برونٛہہ  (کتابِہ  ہُنٛد)  علم  اوس  عطا  کرنہٕ  آمُت  ییٚلہِ  یہِ  (قرآن)  چُھ  یِوان  تِمن  پٔرِتھ  بوزناونہٕ  تِم  چِھ  ہۅنگنیو  کِنۍ  سجدس  منٛز  پیٚوان۔"
  },
  {
    "verse_id": 108,
    "translation": "بیٚیہِ  چِھ  ونان  سون  ربّ  چُھ  پاک،  بے  شک  اوس  سٲنِس  ربّ  سٕندِس  وعدس  پوٗرٕ  سپدِتھٕے  روزُن۔"
  },
  {
    "verse_id": 109,
    "translation": "تہٕ  ہۅنگنیو  کِنۍ  چِھ  وسان  وِلہٕ  زٲری  کران  کران،  تہٕ  یہِ  (قرآن)  چُھ  تِہِندِس  خشوعس  تہٕ  خضوعس  منٛزمزید  ہُریر  کران۔"
  },
  {
    "verse_id": 110,
    "translation": "فرمٲوِو،  اللہ  تعالیٰ  ہس  دِیِو  ناد  یا  رحمانس  دِیِو  ناد،ییٚمہِ  ناوٕ  تہِ  ناد  چِھو  دِوان  (سٲری)  رٕتۍ  ناو  چِھ  تٔمۍ  سٕندی،  بیٚیہِ  نہ  مَہ  کٔرِو  پننہِ  نمازِ  (منٛز  قرأت)  تھَزِ  آوازِ  منٛز  تہٕ  نَہ  مَہ  پٔرِو  بالکل  لۅتہِ  تہٕ  دۅشوٕنۍ  منٛزباگ  کٔرِو  (درمیانہٕ)  وَتھ  اختیار۔"
  },
  {
    "verse_id": 111,
    "translation": "تہٕ  فرمٲوِو  سٲری  تعریف  چِھ  اللہ  تعالیٰ  سٕندی  خٲطرٕ  ییٚمۍ  نَہ  (پننہِ  خٲطرٕ)  کانٛہہ  نیچُو  چُھ  بنوومُت  تہٕ  نَہ  چُھ  (تٔمۍ  سٕندِس)  سلطنتس  تہٕ  فرمان  جٲری  کرنس  منٛز  کانٛہہ  شریک  تہٕ  نَہ  چُھ  کمزوری  ہٕنٛدِ  بٲعث  تس  کانٛہہ  مددگار  (اے  ٹاٹھہِؐ!)  تۆہۍ  روٗزِیوٗن  سُے  سیٚٹھاہ  تھَدِ  پایُک  زأنِتھ  تٔمۍ  سُنٛد  بجر  (بیان)  کران۔"
  }
]