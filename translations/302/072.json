[
  {
    "verse_id": 1,
    "translation": "تۆہۍ  فرمٲوِو،  مے٘  کُن  چھے٘  وحی  آمٕژ  کرنہٕ  زِجِنن  ہٕنزِ  اکہِ  جمٲعژ  بوٗز  (میٲنۍ  تلاوت)  غورٕ  سان،پتہٕ  لوگُکھ  (پننِس  قومس  نِشہِ  گٔژِھتھ)  وَنُن،  بے  شک  چُھ  اَسہِ  اَکھ  عجیب  قرآن  بوٗزمُت۔"
  },
  {
    "verse_id": 2,
    "translation": "یُس  ہدایتٕچ  وَتھ  چُھ  ہاوان،لہٰذا  چُھ  اَسہِ  تَتھ  پیٹھ  ایمان  اونمُت،  تہٕ  پننِس  ربّس  سٍتۍ  کرون  نہٕ  ہرگز  کانٛہہ  شریک۔"
  },
  {
    "verse_id": 3,
    "translation": "بیٚیہِ  یہِ  زِ  سٲنِس  ربّ  سٕنز  شان  چھے٘  سیٚٹھاہ  تٔھز،  تٔمِس  نَہ  چھے٘  کانٛہہ  خاندارِنۍ  تہٕ  نَہ  کانٛہہ  اولادٕے۔"
  },
  {
    "verse_id": 4,
    "translation": "بیٚیہِ  یہِ  زِ  اَسہِ  منٛزٕ  اوس  کُستام  اَحمقٕے  اللہ  تعالیٰ  سٕندِس  بارس  منٛز  حق  نِشہِ  دوٗرحدٕ  کھوتہٕ  گٔژِھتھ  کتھہٕ  ونان۔"
  },
  {
    "verse_id": 5,
    "translation": "بیٚیہِ  یہِ  زِ  أسۍ  ٲسۍ  گمان  کران  زِ  انسان  تہٕ  جن  وَنن  نہٕ  ہرگز  اللہ  تعالیٰ  سٕندِس  بارس  منٛز  اَپُز۔"
  },
  {
    "verse_id": 6,
    "translation": "تہٕ  یہِ  زِ  انسانو  منٛزٕٲسۍ  کینہہ  لُکھ  جِنومنٛزٕ  کینٛژھن  نفرن  ہُنٛد  پناہ  نوان،  لہٰذا  کۆر  تِمَو  لُکو  تِمن  جِنن  ہٕندِس  بُتھ  پھِرنس  منٛز  مزید  ہُریٚر۔"
  },
  {
    "verse_id": 7,
    "translation": "تہٕ  (اے  گروہِ  جنات!)  تِمَو  انسانوتہِ  لوگ  تِیُتھٕے  گمانہٕ  کرُن  یُتھ  گُمان  تۅہیہِ  کۆرُو  زِ  اللہ  تعالیٰ  تُلہِ  نہٕ  (مرنہٕ  پتہٕ)  ہرگز  کٲنسہِ۔"
  },
  {
    "verse_id": 8,
    "translation": "بیٚیہِ  یہِ  زِ  اَسہِ  لوگ  آسمانن  اَتھہٕ،  تہٕ  تِم  وُچھ  سخت  پہرٕہ  دارو  تہٕ  (تیونگلن  ہٕندۍ  پٲٹھۍ)  دزن  والیٚو  تہٕ  پۯزلن  والیٚو  تارکو  سٍتۍ  بٔرِتھ۔"
  },
  {
    "verse_id": 9,
    "translation": "تہٕ  یہِ  زِ  أسۍ  ٲسۍ  (گۅڈٕ  آسمٲنۍ  خبرٕ  بوزنہٕ  خٲطرٕ)  اَمہِ  چن  کینٛژھن  جاین  بیہان،  مگروۅنۍ  اگر  کانٛہہ  بوزُن  یژھہ  تیٚلہِ  وُچھہِ  سُہ  پانس  زاگہِ  روٗزِتھ  نارٕ  لمبک  (پۯاران)۔"
  },
  {
    "verse_id": 10,
    "translation": "بیٚیہِ  یہِ  زِ  اَسہِ  چھَنہٕ  پے  زِ  (سانہِ  بندشہِ  سٍتۍ)  چھَا  تِمن  لُکن  ہٕندِس  حقس  منٛز  یِم  زمینس  منٛز  چِھ  کُنہِ  برٲیی  ہُنٛد  ارادٕہ  آمُت  کرنہٕ  کِنہٕ  تِہِندۍ  ربّن  چُھ  تِمن  سٍتۍ  رٕژرُک  اِرادٕہ  کۆرمُت۔"
  },
  {
    "verse_id": 11,
    "translation": "تہٕ  یہِ  زِ  اَسہِ  منٛزٕ  چِھ  کینہہ  نیک  لُکھ  تہٕ  اَسی  منٛزٕ  چِھ  کینہہ  اَمہِ  وَرٲے  (بُرٕ)  تہِ،  أسۍ  ٲسۍ  مختلف  طریقن  پیٚٹھ  (پکان)۔"
  },
  {
    "verse_id": 12,
    "translation": "تہٕ  اَسہِ  چھے٘  پَژھ  کٔرمٕژ  زِ  أسۍ  ہیکون  نہٕ  اللہ  تعالیٰ  زمینس  منٛز  (روٗزِتھ)  ہرگزعٲجز  کٔرِتھ  تہٕ  نہ  ہیٚکون  (زمین  نِشہِ)  ژٔلِتھ  سُہ  عٲجز  کٔرِتھ۔"
  },
  {
    "verse_id": 13,
    "translation": "تہٕ  یہِ  زِ  ییٚلہِ  اَسہِ  (کتابِ)  ہدایت  بوٗز  پتہٕ  اۆن  اَسہِ  اَتھ  پیٚٹھ  ایمان،  پتہٕ  یُس  شخص  پننِس  ربّس  پیٚٹھ  ایمان  چُھ  انان  تیٚلہِ  نَہ  چُھ  سُہ  نقصان  سٕے  کھوژان  تہٕ  نَہ  ظلمس۔"
  },
  {
    "verse_id": 14,
    "translation": "بیٚیہِ  یہِ  زِ  اَسہِ  منٛزٕ  چِھ  (کینہہ)  فرمان  بردار  تہِ  تہٕ  اَسہِ  منٛزٕ  چِھ  (کینہہ)  ظٲلم  تہِ،  پتہٕ  یُس  کانٛہہ  فرمانبردار  سپُد  تیٚلہِ  ژھونٛڈ  یِتھوٕے  لُکو  رٕژر۔"
  },
  {
    "verse_id": 15,
    "translation": "تہٕ  یِم  ظٲلم  چِھ  تِم  آسن  جہنمُک  زالُن۔"
  },
  {
    "verse_id": 16,
    "translation": "تہٕ  یہِ  (وحی  تہِ  چھے٘  مے٘  نِشہِ  آمٕژ)  زِ  اگر  تِم  طریقتس  (حق  چہ  وَتہِ،  ذِکرِ  اِلٰہی  کِس  طریقس)  پیٚٹھ  قٲیِم  روزہن  تیٚلہِ  کرہوکھ  أسۍ  تِم  سیٚٹھاہ  آبہٕ  سٍتۍ  سٲراب۔"
  },
  {
    "verse_id": 17,
    "translation": "تاکہ  أسۍ  کرو  اَتھ  (نعمتس)  منٛز  تِہٕنز  آزمٲیش،  تہٕ  یُس  شخص  پننِس  ربّ  سٕنزِ  ذکرِ  نِشہِ  بُتھ  پھِرِ  تیٚلہِ  کرِ  سُہ  تس  سیٚٹھاہ  سخت  عذابس  منٛز  دٲخل۔"
  },
  {
    "verse_id": 18,
    "translation": "بیٚیہِ  یہِ  زِ  سجدٕہ  کرنہٕ  چہ  جایہِ  چھے٘  اللہ  تعالیٰ  سٕندِ  خٲطرٕ  (مخصوص)،  لہٰذا  مَہ  ٲسِواللہ  تعالیٰ  ہس  سٍتۍبیٚیہِ  کٲنسہِ  ہٕنز  عبادت  کران۔"
  },
  {
    "verse_id": 19,
    "translation": "بیٚیہِ  یہِ  زِ  ییٚلہِ  اللہ  تعالیٰ  سٕندۍبندٕہ  (محمد  صلی  اللہ  علیہ  وسلم)  تٔمۍ  سٕنز  عبادت  کرنہٕ  خٲطرٕ  کھڑا  سپٕدۍ  پتہٕ  گٔے  تِم  تِمن  پیٚٹھ  کھیٚجو  کھیٚجو  جمع  (تاکہ  تِہٕنز  قرأت  ہیٚکہن  بوٗزِتھ)۔"
  },
  {
    "verse_id": 20,
    "translation": "تۆہۍ  فرمٲوِو  زِ  بہٕ  چُھس  صرف  پننِس  ربّ  سٕنز  عبادت  کران  تہٕ  تس  سٍتۍ  چُھسَن  نہٕ  کانٛہہ  شریک  بناوان۔"
  },
  {
    "verse_id": 21,
    "translation": "تۆہۍ  فرمٲوِو  زِ  بہٕ  نَہ  چُھس  تُہٕندِ  خٲطرٕ  نقصانُک  (یعنی  کفرُک)  مٲلِک  تہٕ  نَہ  رٕژرُک  (یعنی  ایمانُک،  مطلب  اصلی  مٲلک  چُھ  اللہ  تعالیٰ  بہٕ  چُھس  صرف  ذریعہ  تہٕ  وسیلہٕ)۔"
  },
  {
    "verse_id": 22,
    "translation": "تۆہۍ  فرمٲوِو  زِ  نَہ  ہیٚکہِ  مے٘  ہرگزکانٛہہ  اللہ  تعالیٰ  سٕندِس  (حکمس  خلاف)  عذاب  نِشہِ  پناہ  دِتھ  تہٕ  نَہ  چُھس  بہٕ  قطعاً  تٔمۍ  سٕندِ  پناہ  وَرٲے  کانٛہہ  چھپن  جاے  لبان۔"
  },
  {
    "verse_id": 23,
    "translation": "مگر  اللہ  تعالیٰ  سٕندِ  طرفہٕ  احکامات  تہٕ  تٔمۍ  سٕندۍ  پیغامات  واتناوٕنۍ  (چھے٘  میٲنۍ  ذمہٕ  دٲری)،  تہٕ  یُس  کانٛہہ  اللہ  تعالیٰ  سٕنز  تہٕ  تٔمۍ  سٕندِس  رسول  (صلی  اللہ  علیہ  وسلم)  سٕنزنافرمٲنی  کرِتیٚلہِ  چُھ  بے  شک  تٔمۍ  سٕندِ  خٲطرٕجہنمُک  نار  یَتھ  منٛز  تِم  ہمیشہ  روزن۔"
  },
  {
    "verse_id": 24,
    "translation": "اۆت  تام  زِ  ییٚلہِ  یِم  لُکھ  سُہ  (عذاب)  وُچھن  ییٚمِیُک  وعدٕہ  یِمن  سٍتۍ  کرنہٕ  چُھ  یِوان  پتہٕ  لگہِ  یِمن  (تَمہِ  وقتہٕ)  پَے  زِ  کُس  چُھ  مددگار  سٕندِ  اعتبارٕ  کِنۍواریاہ  کمزورتہٕ  تعدادکہ  اعتبارٕ  کِنۍ  واریاہ  کم۔"
  },
  {
    "verse_id": 25,
    "translation": "تۆہۍ  فرمٲوِو،  مے٘  چھَنہٕ  پے  زِ  ییٚمُیک  (یعنی  قیامت  کہ  دۅہُک)  تۅہیہِ  سٍتۍ  وعدٕہ  چُھ  کرنہٕ  یِوان  سُہ  چھا  نزدیک  کِنہٕ  تَمہِ  خٲطرٕ  چُھ  میٲنۍ  ربّن  زیوٗٹھ  کال  مقرر  کۆرمُت۔"
  },
  {
    "verse_id": 26,
    "translation": "(سُہ)  چُھ  غیبُک  زانن  وول،  لہٰذا  چُھنہٕ  سُہ  پننِس  غیبس  پیٚٹھ  کٲنٛسہ  (عام  شخصس)  مطلع  کران۔"
  },
  {
    "verse_id": 27,
    "translation": "پننیٚو  پسندیدٕہ  رسولو  وَرٲے  (تِمنٕے  چُھ  غیبس  پیٚٹھ  مطلع  کران  تِکیازِ  یہِ  چُھ  خاصہ  نبوت  تہٕ  معجزہ  رسالت)،  تیٚلہِ  چُھ  بے  شک  سُہ  أمِس  (رسول  صلی  اللہ  علیہ  وسلمس)  بروٗنٹھۍکِنۍ  تہٕ  پٔتۍ  کِنۍ  (علمِ  غیب  کہ  حفاظت  خٲطرٕ)  رٲچھدر  مقررکران۔"
  },
  {
    "verse_id": 28,
    "translation": "تاکہ  اللہ  تعالیٰ  کڑِ  (یہِ  کتھ)  نٔنۍ  زِ  بے  شک  وٲتنٲوۍ  تِمَو  (رسولو)  پننِس  ربّ  سٕندۍ  پیغامات،بیٚیہِ  یِکینژھاہ  (اللہ  تعالیٰ  سٕندیو  احکامو  تہٕ  غیب  کیو  علمو  منٛزٕ)  تِمن  نِشہِ  چُھ  اللہ  تعالیٰ  ہن  چُھ  (گۅڈٕ  پیٚٹھے)  تَمِیُک  احاطہ  کٔرِتھ  تھوومُت،  تہٕ  تٔمۍ  چھے٘  پۯتھ  چیزس  گرنٛد  تھٲومٕژ  کٔرِتھ۔"
  }
]